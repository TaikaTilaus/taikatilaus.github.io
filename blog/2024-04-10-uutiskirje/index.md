---
slug: uutiskirje-huhtikuu-2024
title: Uutiskirje Huhtikuu 2024
authors: [jmakela, koodikukko]
tags: [uutiskirje]
---

Hei, 

Tässä onkin jo aikaa siitä kun olemme viimeksi lähestyneet teitä, hyvät asiakkaamme, TaikaTilaus uutiskirjeellä. Jo tutuksi tulleen sisällön ja lähestymisen lisäksi aloitamme tässä uutiskirjeessä myös kokonaan uuden osion "Asiakastarinat", joka löytyy uutiskirjeen viimeisenä osiona. 

Meillä on ollut monista syistä johtuen kiireinen talvi. Asiakaskiinnostus TaikaTilauksen palveluihin on ollut kovaa ja meillä on ollut menossa useita käyttöönottoprojekteja ja asiakasneuvotteluita. Olemme viime vuoden lopulla  käynnistäneet uuden tilaajapalvelutiimin, joka on myös vaatinut työaikaamme ja resursseja. Meillä oli jonkin aikaa myös tilapäistä vajausta henkilöresursseissa, mutta tilanne on nyt jälleen normalisoitumassa.

Olemme myös innoissamme, koska olemme saaneet merkittävän vahvistuksen TaikaTilaukseen, kun Mika Kukkonen on aloittanut meillä Huhtikuun alussa. Mika on tuttu mies jo aiemmalta ajalta, eTaika Oy:stä ja Visma-yhtiöistä. Mika on viimeksi toiminut Business Developement Director tehtävissä Visma Aquilassa. TaikaTilauksessa hänen tämän hetkinen roolinsa on liiketoimintajohtaja. Mika on myös TaikaTilauksen co-founder. 

Mikan mukaantulon myötä TaikaTilaus tulee samaan merkittävän vahvistuksen erityisesti teknologiakehitykseen. Mikan myötä kykenemme panostamaan entistä paremmin palvelumme tuotteistamiseen ja uusien jo loppusuoralla olevien palveluiden kehitystyön loppuun saattamiseen, sekä täysin uusien teidän tarpeidenne mukaisten palveluiden kehittämiseen.

Olemme myös panostamassa lisäresurssiin, jolla varmistamme projektien sujuvan hoidon ja samalla saamme lisävoimaa hoitamaan asiakkaidemme erilaisia tuen tarpeita. Olemme palkkaamassa asiakas- ja projektikoordinaattoria, jonka on tarkoitus aloittaa vielä ennen kesälomakautta. 

Pyrimme tekemään parhaamme, jotta voimme palvella mahdollisimman hyvin niin teitä nykyiset asiakkaamme, kuin myös tulevia uusia asiakkaitamme. Saattaa kuitenkin olla, että emme aina onnistu täyttämään toiveitanne sillä ripeydellä kun toivotte, mutta kasvun hallitsemisessa on joskus haasteita, vaikka yritämme varmasti joka hetki parhaamme. Otamme mielellään vastaan palautetta ja kehitämme toimintaamme ja toivomme, että yhdessä teidän kanssanne kehitymme yhä paremmaksi TaikaTilaukseksi. 

Ja  kyllä se kevät sieltä pikkuhiljaa tulee, vaikkakin välillä tuntuu siltä, että tämä talvi ei lopu koskaan. Toivotan teille kaikille oikein ihanaa kevättä ja menestystä tietenkin myös omassa työssänne.

<!--truncate-->

## Tilaaja-asiakkaiden ulkoistettu asiakaspalvelu käynnistyi viime vuoden joulukuussa

Olemme viime vuoden joulukuusta lähtien tarjonneet uusille asiakkaillemme mahdollisuutta ulkoistaa sähköpostitse ja puhelimitse tapahtuva tilaaja-asiakkaiden palvelu meille. Perustimme tähän tarkoitukseen asiakaspalvelutiimin, jossa  työskentelee 4 asiakaspalvelijaa. Tässä vaiheessa palvelua käyttää yhteensä kuusi mediaa ja syksyn aikana palvelun piiriin tulee uusia medioita.

Palvelu on käytössä myös nykyisille asiakkaillemme ja mielellään kerromme lisää siitä miten te voitte hyötyä tästä palvelusta. Tarpeenne voi olla tilapäinen tai jatkuvampi. Katsotaan yhdessä millainen ratkaisu teidän tilanteeseenne sopii parhaiten. Voitte olla yhteydessä joko jari.makela@taikatilaus.fi tai jonna.raitaneva@taikatilaus.fi.

Muistattehan myös, että tilaajien asiakaspalvelua varten meillä on tarjota käyttöönne myös digitaalinen palvelukanava, uusittu OmaPalvelu. Kyse on modernista digitaalisesta palvelukanavasta, jossa asiakkaanne voi hoitaa kaikkia asiakassuhteeseen ja sen muutoksiin liittyviä asioita ja paljon muutakin.

OmaPalvelu tarjoaa teille useita mahdollisuuksia luoda  ja tarjota asiakkaillenne aivan uusia palveluita joilla parannatte asiakaskokemusta ja asiakastyytyväisyyttä Katso lisää https://www.taikatilaus.fi/omapalvelu/index.html 

Mikäli haluatte lisätietoa yllä olevaan liittyen ja haluatte ottaa OmaPalvelun käyttöönne, niin voitte olla yhteydessä joko jari.makela@taikatilaus.fi tai jonna.raitaneva@taikatilaus.fi.

![Asiakaspalvelu](/img/blog/customer-service.webp)

## TaikaTilaus mahdollistaa monipuolisesti erilaisia maksamisen vaihtoehtoja tilaaja-asiakkaillenne

Olemme aiemmin kertoneet, että tuomme käyttöön entistä monipuolisempia maksamisen palveluita, joiden avulla voitte tarjota omille tilaaja-asiakkaillenne vaikkapa kuukausiperusteista maksamista (Stripe). Käytännössä tällä tarkoitetaan palvelua, jossa tilaaja voi maksaa tilauksensa, olipa kyse sitten digitaalisesta tilauksesta tai perinteisestä lehtitilauksesta, kuukausittain luottokortiltaan -/maksukortiltaan. Tämä maksutapa on tuttu kaikille meistä vaikkapa erilaisista suoratoistopalveluista. 

TaikaTilaus järjestelmän avulla voidaan hallita monipuolisesti erilaisia tilausmuotoja ja tilaustyyppejä ja niihin voidaan liittää monipuolisesti erilaisia maksamisen tapoja. 
Käytössä on perinteinen kirjelasku, sähköpostilasku, verkkolasku, e-lasku, Paytrail korttimaksamisen palvelu, Visma Pay jne. Tulemme myös jatkossa kartoittamaan muitakin maksamisen vaihtoehtoja ja ottamaan niitä käyttöön teidän tarpeisiinne perustuen. Joten jos sinulle on toiveita tähän liittyen, niin kerrothan meille jotta osaamme ottaa tämän huomioon kehitystyössämme.

Erilaiset maksamisen tavat ja mahdollisuudet ovat hyvää asiakaspalvelua ja lisäävät asiakastyytyväisyyttä. Mikäli haluat ottaa käyttöön uusia maksamisen ratkaisuja omille tilaaja-asiakkaillesi ole yhteydessä jonna.raitaneva@taikatilaus.fi.

## TaikaTilaus raportoinnin kehittäminen

Nykyinen raportointityökalumme ja erilaiset raporttipohjat on kehitetty yhdessä asiakkaidemme kanssa. Kiitokset hyvästä tuestanne raportointityökalumme ja raportointiratkaisujen kehittämisessä.

Viime aikoina tärkeään rooliin ovat nousseet erilaiset kirjanpidonraportit ja näistä erityisesti erilaiset jaksotukseen perustuvat raportit. Jo nykyisin käytössä olevien jaksotusraporttien rinnalle on tänä keväänä tulossa myös uusi kuukausiperusteinen jaksotusraportti. Tämän raportin perusteella voidaan seurata tilanteen kehittymistä koko kalenterivuoden ajalta ja näkymänä kuukausittain. Kun raportti on valmis, tulemme viestimään tästä TaikaTilaus ohjelman "Tiedotteet" välilehdellä. 

 

TaikaTilaus järjestelmässä on jo tällä hetkellä saatavilla kattava määrä erilaisia valmiita raportteja ja lisäksi TaikaTilauksen hakutyökaluilla voi tuottaa raportteja tarpeeseen. TaikaTilaus mahdollistaa myös erilaisten graafisten raporttien hyödyntämisen. Tällä hetkellä käytössä on  graafiset raportit koskien tilauksia ja tiliöintejä, käy katsomassa. 

 

Täysin asiakaskohtaisia raportteja on myös mahdollista toteuttaa tarpeeseen. Määritellään yhdessä tarve ja tämän jälkeen me toteutamme tarvittavan raportin teille sovitussa muodossa. Tarvittaessa voimme tietenkin myös rakentaa integraation tai muun tyyppinen ratkaisun, jolla voitte siirtää raporttidataa käsiteltäväksi myös muihin raportointityökaluihin. 

Työn hinta perustuu em. tilanteissa joko tuntihintaan 120€ per tunti +Alv. tai erikseen sovittavaan tarjoukseen perustuvaan projektihintaan.


Tulemme jatkossa edelleen panostamaan siihen,  että teillä olisi käytössänne mahdollisimman kattavat raportointiratkaisut ja olemme valmiita kuulemaan teitä mahdollisiin lisätarpeisiinne liittyen.

## Uusia toiminnallisuuksia TaikaTilaus ohjelmistoon

Meillä on lähiaikoina tulossa useita uusia toiminnallisuuksia TaikaTilaus ohjelmistoon. Näiden uudistuksien myötä kykenemme tarjoamaan entistä monipuolisempaa palvelua. Muutamina nostoina näistä uusista palveluista ovat :

- Lehti-, ja mediatuotteista on mahdollista rakentaa tilauspaketteja vastaavasti kuten ilmoitushallinnassa. 
- Tilaajalle voidaan jättää järjestelmään saldoa, jota voidaan käyttää asiakkaan tulevissa maksuissa tai uusissa tilauksissa.
- Jakeluhäiriöiden kirjaamista ja raportointia varten on luotu oma toiminto. 
- Väliaikainen osoitteenmuutos voidaan tehdä lehtikohtaisesti
- Käytössä voi olla lehtikohtaiset alennusprosentit
- Tilaajamyynnin raportointia on kehitetty tarkemmaksi ja nyt on mahdollista myös laskea myyjäkohtaisia palkkioprosentteja. Palkkioprosentit voivat poiketa toisistaan.
- Tilaajamyynnin myynti-,myynnin seurantaraportointia on kehitetty ja myyjille voidaan myös määrittää myyjäkohtaset palkkioprosentit.
- Jne.

Tulemme tiedottamaan näistä uusista palveluista TaikaTilaus ohjelmiston kohdassa "Tiedotteet".  Tulemme myös kertomaan lisää kevään Webinaareissa. Lisäämme myös näihin uusiin toiminnallisuuksiin ja toimintoihin liittyvät ohjeet TaikaTilaus tukisivustolle. 

## Asiakastarinat
Tässä osiossa tulemme jatkossa esittelemään asiakkaitamme ja heidän asiakastarinoitaan liittyen TaikaTilaus yhteistyöhön. Mikäli olet kiinnostunut kertomaan oman tarinasi kerro siitä minulle. Ensimmäisenä on vuorossa Liha ja Ruoka-lehti. Ole hyvä Mari !

![Mari Hannuksela](/img/blog/mari-hannuksela.webp)

Olen Mari Hannuksela, Liha ja ruoka -lehden päätoimittaja. Liha ja ruoka on Lihakeskusliiton julkaisema liha- ja ruokateollisuuden ammattilehti. Kuten ammatti- ja järjestölehdissä usein, minulla on kaksoisrooli eli toimin myös liiton toimitusjohtajana. Minun lisäkseni meillä työskentelee toimituspäällikkö ja myyntivastaava. Käytämme TaikaTilausta kaikki kolme.

Olimme tutustuneet TaikaTilaukseen jo aikaisemmin, kun etsimme kehittyneempää vaihtoehtoa silloiselle järjestelmällemme. Päätös tuli lopulta ajankohtaiseksi, kun järjestelmätoimittaja irtisanoi sopimuksemme ja tarjosi tilalle toista ohjelmaa. Muistimme TaikaTilauksen, siirryimme, eikä kaduta. Samassa yhteydessä otimme muutamia ulkoistettuja toimintoja itse hoidettavaksi.

Alussa oli sähläystä, jopa yksi vähän isompi kämmi mutta sekin saatiin yhdessä selvitettyä. Kokonaisuudessaan on mennyt tosi kivasti.

TaikaTilauksen vahvuuksia ovat meidän mielestämme selainpohjaisuus, hyvät tietoturva- ja GDPR-systeemit sekä ystävällinen henkilöstö.  Myös kotimaisuus on meidän kannalta iso plussa, yhteistyö TaikaTilauksen kanssa auttoi meitä saamaan lehdelle avainlippu-kotimaisuusmerkin.

## Vuoden 2024 uutiskirjeet ja webinaarit

Kevään ja kesän aikana tulemme julkaisemaan vielä 1-2 sähköistä uutiskirjettä ajankohtaisista TaikaTilaus asioista ja jatkamme taas kesälomien jälkeen. 


Jatkamme myös pienen taon jälkeen TaikaTilauksen webinaarisarjaa jossa käsitellään ajankohtaisia TaikaTilaus ohjelmistoon ja palveluihin liittyviä asioita. Kevään ja kesän 2024 aikana tulemme järjestämään 1-2 webinaaria ja vastaavasti myös syksyllä 2024.Mikäli teillä on erityisiä toiveita webinaareissa käsiteltäviksi aiheiksi ja teemoiksi kuulemme tästä kovin mielellämme.