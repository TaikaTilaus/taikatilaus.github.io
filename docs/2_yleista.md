---
sidebar_position: 2
---

# Yleistä tietoa palvelusta

Palvelussa käytetään erilaisia kirjautumistapoja, kuten henkilökohtaiset **tunnukset** ja rajatun ajan voimassa oleva **sähköpostilinkki**.

Paketista riippuen palvelu sisältää:

**TaikaTilaus-hallintaosion**, jolla hallinnoidaan myytyjen tuotteiden ja
palveluiden tilaajatietoja, sekä asiakkaiden tilauksia, laskuja, tuotteita ja
niiden jakelua, ja/tai mediamyyntiä ja sen laskuttamista **ilmoituksenhallinnassa**.

**OmaPalvelun**, jossa asiakkaat (lehden tilaajat ja ilmoituksen ostajat) pääsevät ylläpitämään omia tietojaan, tekemään uusia tilauksia ja hallinnoimaan ilmoituksiaan/mainoksiaan, sekä näkevät aiemman tilaus-, osto- ja laskutushistoriansa. **Näköislehti** voidaan myös julkaista OmaPalvelussa.

**OmaIlmoitus-palvelun**, jossa hallinnoidaan yksittäisen ilmoituksen materiaaleja esim. ulkopuolisen aineiston käsittelijän kanssa.

Eri toimintojen näkyvyyttä hallitaan erikseen aktivoitavilla, **toimintokohtaisilla käyttöoikeuksilla**.

Käyttöön aktivoidut toiminnallisuudet näkyvät **vasemman reunan valikkolistalla** ja niiden järjestys päivittyy **dynaamisesti** eli käyttäjän toimintatapojen mukaisesti (eniten käytetyt näkymät/toiminnot ’nousevat’ valikkolistalla ylemmäksi)

### Ohjeet ja ilmoitukset

Kaikkiin tämän palvelun toimintoihin liittyvät ohjeet löytyvät ohjelman yläpalkin **Ohjeet**-ikonia klikkaamalla. **Pikaohjeet**- ja **FAQ**-välilehdistä löydät nopeita vastauksia yleisille ongelmille. Jos olet visuaalisempi oppija, löydät ohjevideoita **Ohjevideot**-välilehdestä. 

Palveluun liittyvä viestintä on nähtävissä kaikille käyttäjille Ilmoitukset–ikonia klikkaamalla. Näkymään koostetaan mm. **TaikaTilauksen tiedotteet, Palvelun kehitysuutiset, Asiakaskohtainen tilannetiedotus** (esim. yleisen vian tukipyynnöt/tilannetiedot). TaikaTilauksen uutiskirjearkiston ja versiotiedotteet löydät myös tukiportaalista **Uutiset**-välilehdeltä.

### Käyttäjätunnukset ja kirjautuminen

**Hallintajärjestelmään** (TaikaTilaus-palvelu) pääse kirjautumaan osoitteessa https://yritys.taikatilaus.fi (korvaa ’yritys’ oman yrityksesi nimellä) syöttämällä tarvittavat tunnukset kirjautumisikkunaan.

**Tilaaja-/ilmoitusasiakkaat** pääsevät kirjautumaan käyttämään **OmaPalvelu**-toimintoja https://OmaTaika.taikatilaus.fi osoitteessa. Selaimen osoite muuttuu **asiakaskohtaisesti**, esim. OmaLehti. Asiakas pääse sitten sisään palveluun syöttämällä heille luodun käyttäjätunnuksen ja salasanan avautuvaan kirjautumisikkunaan.

### TaikaTilaus-sovelluksen käyttö

Selaimen siirtymispainikkeita **EI SAA KÄYTTÄÄ**, vaan pitää käyttää palvelun omia painikkeita, kuten **”Palaa/Peruuta”**.

Paluu-painikkeen viereen ilmestyy erilaisia lisäikoneita, kuten **Leikepöytä**, ja **taulukon ja laskun lataaminen** jatkokäsittelyä varten (esim. tulostamista), kun teet niihin liittyviä toimintoja.

Ohjelma näyttää **virheilmoitukset** punaisella virhekentällä, missä lukee lisätietoja virhetapauksesta. Huomion arvoiset aiheet, jotka eivät välttämättä ole virheitä, korostetaan **punaisella tekstillä**.

**Kenttäkohtaiset ohjeet** löytyvät viemällä hiiren kursorin kentän nimen vieressä olevan **kysymysmerkki-ikonin** kohdalle

### Lopetus ja käyttäjän tiedot

**Omat tiedot** -valikosta voi muokata kirjautuneen käyttäjän tietoja sekä vaihtaa tunnukseen liittyvän salasanan.

**Kirjaudu ulos** -valinnalla päätetään työskentely ja kirjaudutaan ulos palvelusta.

**Käyttäjän tiedot** –näkymässä kirjautunut käyttäjä pääsee muokkaamaan yhteystietojaan.

