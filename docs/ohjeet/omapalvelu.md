---
sidebar_position: 6
---

# OmaPalvelu

## Kertakirjautuminen

**OmaPalveluun** kirjaudutaan tyypillisesti palvelun käyttäjäyrityksen määrittelemällä osoitteella, esimerkiksi `https://omataika.taikatilaus.fi`.

![Suoritukset](/img/omapalvelu/1.png)

Asiakas voi kirjautua sisään **Kertakirjautuminen**–painikkeen kautta antamalla oman sähköpostiosoitteensa ja tilaamalla sisäänkirjautumislinkin **Tilaa linkki** –painikkeella.

![Suoritukset](/img/omapalvelu/2.png)

Jos asiakkaan sähköpostiosoite löytyy järjestelmästä ja on yksilöllinen, sisäänkirjautuminen onnistuu.

## Kirjautuminen tunnuksella

Jos asiakas on luonut OmaPalveluun tunnuksen (tunnus on aina sähköposti) hän voi kirjautua syöttämällä tiedot **Käyttäjätunnus/Sähköposti** ja **Salasana** –kenttiin.

- Asiakaskortilla on oltava seuraavat **pakolliset tiedot**: Etunimi, Sukunimi, Asiakasnumero ja Sähköpostiosoite.

TaikaTilaus-ylläpitäjä voi myös **luoda tunnuksen** asiakkaalle tämän asiakaskortilla. Hallintakäyttäjän ohjeet salasanan määrittämiseen löytyvät [täältä](https://support.taikatilaus.fi/docs/ohjeet/yleiset_ominaisuudet/asiakkaat#omapalvelu).

Uudelle asiakkaalle lähetetään viesti tunnuksen aktivoitumisesta, kun tilaukseen liittyvä lasku on maksettu.

Jos yrityksen sivustolla on käytössä oma rekisteröinti- tai kirjautumislomake, sen nettiosoite voidaan linkittää OmaPalveluun **Rekisteröidy OmaPalvelun käyttäjäksi** –linkin taakse.

![OmaPalvelu](/img/omapalvelu/kirjautuminen.png)

## Kirjautuminen ulos

Palvelusta kirjaudutaan ulos avaamalla oikean reunan sivupalkki ja painamalla **Kirjaudu ulos** –painiketta.

![OmaPalvelu](/img/omapalvelu/3.png)

## Salasanan vaihtaminen

Asiakas voi tarvittaessa tilata sähköpostiinsa linkin salasanan vaihtamista varten painamalla **Unohtuiko salasana** –painiketta.

1. Lisää oma sähköpostiosoite.
2. Klikkaa **Lähetä linkki sähköpostiin**.

![OmaPalvelu](/img/omapalvelu/4.png)

Viestissä olevaa linkkiä klikkaamalla avautuu selaimeen lomake, jossa:

- **Käyttäjätunnus/Sähköposti** on valmiiksi täytetty (viestin pohjalta) eikä sitä voi muokata.  
- Annetaan **Uusi salasana**.  
- Annetaan **Uusi salasana uudelleen**.

Salasanassa tulee olla vähintään **6 merkkiä**, ja siinä on oltava vähintään **yksi pieni ja iso kirjain, yksi numero ja yksi erikoismerkki**. Symboli **(")** ei ole sallittu.

Jos asiakas ei halua keksiä salasanaa itse, hän voi pyytää ohjelmaa luomaan automaattisesti generoidun salasanan **En keksi salasanaa, luo sellainen** –painikkeella.

- Lomakkeen alla näytetään **Ehdotettu salasana**, joka  
- Kopioidaan **Uusi salasana** ja **Uusi salasana uudelleen** –kenttiin.

Tallennuksen jälkeen asiakas voi siirtyä takaisin kirjautumiseen ja käyttää uutta salasanaa.

## Sisältö

![OmaPalvelu](/img/omapalvelu/5.png)

Sisäänkirjautumisen jälkeen käyttäjälle näytetään **OmaPalvelun etusivu**. Näytettävät välilehdet ja kentät, joiden muokkaus on sallittu, määritellään **yrityskohtaisesti**.

Yleisiä välilehtiä ovat mm.:

- **Omat tietosi** –välilehdellä voi muuttaa tunnukseen liittyviä tietoja, kuten nimeä ja puhelinnumeroa.  
- **Tilaa lehti** –välilehdellä voi tilata lehtiä itselle tai lahjaksi.  
- **Ilmoitukset** –välilehdellä voivat ilmoitusasiakkaat hyväksyä ja kommentoida ostamaansa ilmoitusta ennen julkaisua.  
- **Digilehdet** –välilehdellä voidaan esittää lehtitilaajille paperijulkaisujen digiversiot ja/tai ilmoitusasiakkaille ne julkaisut, joissa on heidän ostamansa ilmoitus.  
- **Laskut** –välilehdellä voi tarkastella omaa laskutushistoriaansa.  
- **Tilaukset** –välilehdellä voi tarkastella omaa tilaushistoriaansa ja peruuttaa tilauksia.  
- **Ota yhteyttä tilaajapalveluun** –välilehdellä voi lähettää viestin, joka käsitellään yrityksen omassa asiakaspalvelussa.

Jos välilehdellä on asiakkaan huomiota odottavaa tietoa (esim. uusi lasku), näkyy punainen pallo, jonka sisällä oleva numero ilmaisee uusien ilmoitusten määrän.

Etusivulla voidaan myös **mainostaa** esimerkiksi erillisiä tapahtumia tai kampanjoita.

### Omat tiedot

![OmaPalvelu](/img/omapalvelu/6.png)

**Omat tiedot** –näkymässä käyttäjä voi päivittää omia tietojaan **Muuta tunnustietoja** –painikkeella, kuten:

- Nimeä  
- Puhelinnumeroa  
- Syntymäpäivää  

Yritys voi määrittää, mitä kenttiä käyttäjä näkee ja pystyy muokkaamaan.

**Vaihda salasana** –painikkeesta käyttäjän sähköpostiin lähetetään linkki, jonka kautta hän voi vaihtaa salasanansa.

Jos tilillä on useampi käyttäjä, **valitsemalla käyttäjätunnuksen** voi muokata kyseisen käyttäjän tilauksia.

### Tilaa lehti

![OmaPalvelu](/img/omapalvelu/7.png)

**Tilaa lehti** –näkymässä käyttäjä voi tilata haluamansa julkaisun esimerkiksi:

- joko itselleen tai lahjaksi toiselle  
- haluamallaan maksutavalla, kuten **Verkkomaksulla heti** tai **Laskulla eräpäivänä**

Tilaustuotteen valinnan jälkeen avautuu **Tilauslomake**, jolta valitaan:

- **Tilaustyyppi**  
- **Laskutusväli**  
- **Toivottu tilauksen alkamispäivä**

![OmaPalvelu](/img/omapalvelu/8.png)

Seuraavaksi lisätään:

- **Lehden saaja** (itselle tai lahjaksi)  
- **Lehden saajan osoite- ja yhteystiedot**

![OmaPalvelu](/img/omapalvelu/9.png)

Valitaan myös:

- **Maksutapa**

![OmaPalvelu](/img/omapalvelu/10.png)

Lopuksi:

- **Hyväksytään tilausehdot**  
- **Annetaan/kielletään luvat markkinointiin**

![OmaPalvelu](/img/omapalvelu/11.png)

Tilauslomakkeen kautta tehdyt tilaukset tallentuvat **TaikaTilaus**-ohjelmaan automaattisesti.

### Digilehti

![OmaPalvelu](/img/omapalvelu/13.png)

**Digilehti** –näkymässä käyttäjä voi selata ja lukea digijulkaisuja tilaamistaan lehdistä, jos hänellä on **oikeus** digilehden lukemiseen.

**Lue** –painiketta klikkaamalla avautuu kyseisen julkaisun näköislehti uuteen selainikkunaan.

Julkaisua voi mm. selata, suurentaa ja hakea hakusanoilla:
- yläreunan painikkeilla  
- vasemman ja oikean reunan nuolipainikkeilla **< >**

![OmaPalvelu](/img/omapalvelu/12.png)

### Ilmoitukset

<!-- /// en saa kuvaa tähän -->

**Ilmoitukset** –välilehdellä käyttäjälle näytetään tiedot hänen ostamistaan ilmoituksista.

Uusin ilmoitusvaraus, joka odottaa **hyväksyntää** tai **kommenttia**, näytetään oletuksena avattuna.  
- Kommenttikenttää voi laajentaa vetämällä sen alakulman ruutua hiirellä.  

Käytettävissä olevat lisätoiminnot määritellään **yrityskohtaisesti**, ja voivat sisältää esimerkiksi:

- **Mediakortin**, jossa on lisätietoja ostettaviin ilmoituksiin liittyen  
- **Aineistopankin**, jossa listataan aiemmat ilmoitusvaraukset  
- **Maksamattomien ilmoitusvarausten maksamisen** valitsemalla halutut rivit ja painamalla **Maksa valitut** –painiketta (esim. verkkomaksulla heti)  
- **Uuden ilmoituksen**, jolla voi luoda alustavan ilmoitusvarauksen, jonka myyjä voi jatkokäsitellä  

### Laskusi

**Laskusi** –näkymässä käyttäjälle näytetään avoimet laskut ja laskutushistoria. Laskun numeroa painamalla käyttäjä voi tarkastella laskua **PDF-muodossa**.

Käyttäjä voi myös **vaihtaa laskun toimitustapaa** (esim. paperilasku, verkkolasku tai sähköpostilasku).

![OmaPalvelu](/img/omapalvelu/14.png)

### Tilauksesi

**Tilauksesi** –välilehdellä käyttäjälle näytetään avoimet ja päättyneet tilaukset. Käyttäjä voi myös **peruuttaa tilauksia** suoraan näkymästä.

![OmaPalvelu](/img/omapalvelu/15.png)

### Ota yhteyttä tilaajapalveluun

**Ota yhteyttä tilaajapalveluun** –välilehdellä käyttäjä näkee yrityksen asiakaspalvelun yhteystiedot ja voi lähettää viestin.

- Viesti ohjataan jatkokäsittelyä varten yrityksen omaan asiakaspalvelusähköpostiin.  

Viestin kirjoituskenttää voi **laajentaa** vetämällä sen alakulmasta hiirellä. 

Lähetetyn viestin **vahvistus** näkyy lomakkeen alaosassa.

![OmaPalvelu](/img/omapalvelu/16.png)

### Vakituinen osoitteenmuutos

![OmaPalvelu](/img/omapalvelu/19.png)

**Vakituinen osoitteenmuutos** –välilehdellä käyttäjä voi tarkastella nykyisiä yhteystietojaan ja muokata vakituista osoitettaan, joka päivittyy automaattisesti käyttäjän tietoihin tilausjärjestelmässä.

Osoitetta muuttaessaan asiakas voi antaa:

- **Osoitetiedot**  
- **Yhteystiedot** (sähköposti ja puhelinnumero)  
- **Mahdolliset yritystiedot**  
- **Osoitemuutoksen voimaantuloajan** (jos muutos astuu voimaan myöhemmin)

Nimitietoja ei voi oletuksena muuttaa, mutta tämä voidaan **sopia yrityskohtaisesti**.

![OmaPalvelu](/img/omapalvelu/20.png)

### Väliaikainen osoitteenmuutos

![OmaPalvelu](/img/omapalvelu/17.png)

**Väliaikainen osoitteenmuutos** –välilehdellä asiakas voi asettaa väliaikaisen osoitteen tilauksiinsa esimerkiksi kesäloman ajaksi.

Väliaikaiseen osoitteenmuutokseen annetaan:

- **Osoitteenmuutoksen kesto**  
- **Uudet osoitetiedot**

![OmaPalvelu](/img/omapalvelu/18.png)

### Paperilehden jakelunkeskeytys

![OmaPalvelu](/img/omapalvelu/21.png)

**Paperilehden jakelunkeskeytys** –välilehdellä asiakas voi väliaikaisesti keskeyttää paperilehden jakelun, esimerkiksi pidemmän ulkomaanmatkan ajaksi. Keskeytykselle annetaan aikaväli, jonka **maksimipituus voidaan määrittää yrityskohtaisesti**.

![OmaPalvelu](/img/omapalvelu/22.png)

### Ilmoita paperilehden jakeluvirheestä

**Ilmoita paperilehden jakeluvirheestä** –välilehdellä käyttäjä voi ilmoittaa mahdollisista jakeluvirheistä. Ilmoitus tallentuu käyttäjän **asiakaskortille** tilausjärjestelmässä, josta nähdään myös aiempi **jakeluhäiriöhistoria**.

Lomakkeella:

- Valitaan, mitä lehteä jakeluhäiriö koskee  
- Kuvataan, millaisesta häiriöstä on kyse  
- Voidaan valita mahdollinen **hyvitys** (yrityskohtaisesti aktivoitavissa)

![OmaPalvelu](/img/omapalvelu/23.png)

### Muuta nykyistä tilaustasi

**Muuta nykyistä tilaustasi** –välilehdellä käyttäjä voi muuttaa olemassa olevaa tilaustaan valitsemalla:

- **Muutettavan tilauksen**  
- **Muutoksen tyypin** (esim. vaihto digitilaukseen)  
- **Muutoksen voimaantuloajan**

Halutessaan käyttäjä voi lisätä muutokseen **lisätietoja** ennen tallennusta.

![OmaPalvelu](/img/omapalvelu/24.png)

### Tilaa digilukuoikeus

**Tilaa digilukuoikeus** –välilehdellä käyttäjä voi tilata lehteen **digilukuoikeuden** ja siirtyä maksamaan sen heti tilauksen yhteydessä. Tilaus tallentuu automaattisesti käyttäjän asiakastietoihin ja aktivoituu maksun jälkeen.

![OmaPalvelu](/img/omapalvelu/25.png)

### Perhetunnukset

**Perhetunnukset** –välilehdellä käyttäjä voi liittää omaan tunnukseensa **perhetunnuksia**. Perhetunnusten aktivointi ja sallittu määrä voidaan määrittää **yrityskohtaisesti**.

![OmaPalvelu](/img/omapalvelu/26.png)

### Siirry lukemaan

**Siirry lukemaan** –välilehdeltä käyttäjä voi siirtyä suoraan **näköislehden** sivuille. Painike avaa lehden selaimeen uuteen välilehteen.

![OmaPalvelu](/img/omapalvelu/27.png)

### Juttuvinkki

**Juttuvinkki** –välilehdellä käyttäjä voi lähettää lehden toimitukselle **juttuvinkkejä** ja halutessaan liittää vinkkiin myös kuvia.

![OmaPalvelu](/img/omapalvelu/28.png)

### Arvonta

**Arvonta** –välilehdellä käyttäjä voi osallistua yrityksen järjestämiin **arvontoihin**.  

![OmaPalvelu](/img/omapalvelu/29.png)

### Uutiset

**Uutiset** –välilehdellä käyttäjä näkee ajankohtaisen **newsfeedin** ja voi siirtyä lukemaan uutisia linkkien kautta. Uutisvirta voidaan integroida yrityksen omalta sivustolta tai ulkopuolisesta lähteestä.

![OmaPalvelu](/img/omapalvelu/30.png)

### Sääennuste

**Sääennuste** –välilehdellä käyttäjä näkee paikallisen tai valtakunnallisen **sääennusteen**.  Käyttäjä voi siirtyä linkkien kautta lukemaan tarkempia säätiedotteita tai varoituksia.

![OmaPalvelu](/img/omapalvelu/31.png)

### Päivän sarjakuvat

**Päivän sarjakuvat** –välilehdellä käyttäjä voi lukea **päivän sarjakuvat** suoraan ohjelmasta.  

![OmaPalvelu](/img/omapalvelu/32.png)

### Kyselyt

**Kyselyt** –välilehdellä käyttäjä voi vastata yrityksen järjestämiin **kyselyihin**.

![OmaPalvelu](/img/omapalvelu/33.png)

### Viihde

**Viihde** –välilehdellä käyttäjä voi pelata erilaisia **pelejä** suoraan OmaPalvelun kautta. Pelit voivat olla esimerkiksi sanapelejä, visoja tai muita yrityksen tarjoamia viihdesisältöjä.

![OmaPalvelu](/img/omapalvelu/34.png)

### Sosiaalinen media

**Sosiaalinen media** –välilehdellä käyttäjä näkee yrityksen **sosiaalisen median syötteet**, kuten esimerkiksi **Facebook-feediin** tai muihin upotettuihin kanaviin julkaistut sisällöt.  

![OmaPalvelu](/img/omapalvelu/35.png)

### Omat toiminnot

**Omat toiminnot** –välilehdellä yritys voi luoda omia sisältöjä **HTML-muodossa** <a href="/docs/ohjeet/asetukset#toiminnot">asetusten kautta</a>.  

*Esimerkkinä HTML:llä tehty kaavio.*

![OmaPalvelu](/img/omapalvelu/36.png)