---
sidebar_position: 1
---

# Ilmoitusasiakas ja -myynti

## Ilmoitusasiakas

Asiakaskohtaiseen **Ilmoitusasiakas**–palveluun pääsee hakemalla asiakkaan **Etusivulta** ja klikkaamalla **Näytä ilmoitusmyynti** -linkkiä asiakasriviltä.

![Etusivu](/img/ohjeet/ilmoitusasiakas.png)

*Etusivun haun kautta pääset ilmoitusmyynnin hallintaan.*

Kun ilmoitusasiakas on avattu, ohjelman päävalikkoon ilmestyy uusi **Ilmoitusasiakas**-välilehti. Sen kautta pääset helposti palaamaan asiakkaan tietoihin, vaikka siirtyisit välillä ohjelman muihin osiin.

![Ilmoitusasiakas-välilehti](/img/ohjeet/ilmoitusasiakas3.png)

*Löydät käsittelemäsi ilmoitusasiakkaan ohjelman päävalikosta vaikka välillä tekisit ohjelmassa jotain muuta.*

---

## Ilmoitusasiakkaan koontisivu ja välilehdet

**Ilmoitusasiakas**-näkymässä näytetään asiakkaan perustiedot sekä välilehdet, jotka myös asiakas itse näkee kirjautuessaan **OmaPalveluun**. Myyjällä näkyy lisäksi ylävalikossa **Muistio** ja **Myynnit** -välilehdet, joita asiakas ei itse näe.

Asiakkaan valitsemisen jälkeen myyjä näkee asiakkaan **Koonti-näkymän**, josta voi hallita myyntiä ja yhteystietoja.

- Myyjä voi suorittaa asiakkaan puolesta toimintoja, kuten omien tietojen päivittämisen.

![Ilmoitusasiakas-välilehti](/img/ohjeet/ilmoitusasiakas2.png)
*Ilmoitusasiakkaan etusivu.*

### Asiakastiedot

**Asiakastiedot / Omat tiedot** –välilehdellä voidaan muokata asiakkaan perustietoja, kuten:
- **Yhteystietoja**
- **Laskutustietoja**
- **Yhteyshenkilöiden tietoja**

---

#### Yhteys- ja laskutustiedot

**Yhteys- ja laskutustiedot** vastaavat asiakaskortille tallennettuja tietoja.

- **Laskutustiedoista** voidaan asettaa asiakas **Myyntikieltoon**, jolloin asiakkaalle **ei voi luoda ilmoitusvarauksia** (esim. maksamattomien laskujen vuoksi).  
- Myyntikielto asetetaan **syöttämällä kenttään vapaamuotoinen teksti**.  
- Myyntikielto poistetaan **poistamalla kenttään syötetty teksti**.

![Ilmoitusasiakas - Omat tiedot](/img/ohjeet/omattiedot-ilmoitusmyynti.png)
*Ilmoitusasiakkaan omissa tiedoissa näkyvät asiakkaan yhteystiedot ja laskutustiedot.*

![Ilmoitusasiakas - Myyntikielto](/img/ohjeet/myyntikielto.png)
*Ilmoitusasiakkaan Myynti-välilehdeltä näet, jos asiakkaalle on asetettu myyntikielto.*

---

#### Yhteyshenkilöt

**Yhteyshenkilöt**–listaukselle voidaan tallentaa ilmoitusmyynteihin liittyvien henkilöiden yhteystietoja, kuten esimerkiksi:
- aineistoista vastaavien henkilöiden tiedot  
- ulkopuoliset aineistojen toimittajat  

---

### Aineistopankki

**Aineistopankki**–välilehdellä voidaan tallentaa asiakkaan usein käyttämiä aineistoja, kuten:
- **Logoja**
- **Kuvia**

Ladattava aineisto haetaan omalta koneelta ja sille lisätään **kuvaus sisällöstä** (esim. *logo (väri)*, *logo (mv)*). Aineisto tallennetaan palveluun **Lisää aineisto aineistopankkiin** -painikkeesta.

![Ilmoitusasiakas - Aineistopankki](/img/ohjeet/aineistopankki.png)

*Voit ladata aineistopankkiin asiakkaan usein käyttämiä aineistoja.*

---

### Ilmoitukset

**Ilmoitukset**–välilehdellä näet kaikki asiakkaaseen **liitetyt ilmoitukset** (menneet ja avoimet) ja voit hallinnoida ilmoitustilauksiin liittyviä:
- **aineistotiedostoja**
- **kommentointeja**
- **hyväksyntöjä**

Listauksella näkyvät kaikki asiakkaan ilmoitukset sekä niihin liittyvät aineistot ja aineistojen kuvaukset.

![Ilmoitusasiakas - Ilmoitukset](/img/ohjeet/ilmoitukset-lista.png)
*Ilmoitukset-välilehdeltä näet asiakkaan ilmoitukset ja voit hallinnoida niitä.*

---

#### Ilmoitusten suodatus ja järjestäminen

Ilmoitusvarauksia voi järjestää ja suodattaa seuraavasti:

- **Lajittelutieto** – (Alkupäivä / Varausnumero)  
- **Lajittelujärjestys** – (Nouseva / Laskeva)  
- **Piilota menneet** – valintaruudulla piilotat kaikki jo ilmestyneet ilmoitukset 

![Ilmoitusasiakas - Ilmoitukset](/img/ohjeet/ilmoitukset-suodatus.png)
*Voit järjestää ja suodattaa ilmoitusten listausta eri valinnoilla.*

---

#### Avoimien ilmoitusten käsittely

Avoimia ilmoitusvarauksia voidaan käsitellä mm.:

- **päivittämällä ilmoitustekstiä**  
- **lisäämällä kuva-aineistoa**  
- **lähettämällä aineiston toimittajalle latauslinkki** palveluun  

![Ilmoitusasiakas - Ilmoitukset](/img/ohjeet/aineisto.png)
*Ilmoituksia voi käsitellä eri tavoilla.*

---

#### Lähetä latauslinkki

**Lähetä latauslinkki** -painikkeesta lähetetään aineiston toimittajalle sähköpostitse linkki, jonka kautta hän voi tulla palveluun ja ladata kyseiseen ilmoitukseen liittyvät aineistot.  

Painike näkyy vain, jos ilmoitusta **ei ole vielä otettu käsittelyyn**.

![Ilmoitukset - Latauslinkin lähetys](/img/ohjeet/latauslinkki.png)

*Voit lähettää latauslinkin aineiston toimittajalle.*

---

#### Muuta ilmoitustekstiä

**Muuta ilmoitustekstiä** -painikkeesta voit lisätä tai päivittää ilmoituksen sisältötekstin (esim. rivi-ilmoitus). 

Painiketta **ei näytetä**, jos ilmoitus on asetettu tulemaan valmiina aineistona (**Ilmoitus tulee valmiina aineistona** -asetus on aktivoitu myyntivarauksessa).

![Ilmoitukset - Ilmoitusteksti](/img/ohjeet/ilmoitusteksti.png)

*Voit muuttaa ilmoitukseen sisältyvää ilmoitustekstiä.*

---

#### Lisää aineisto

**Lisää aineisto** -painikkeella voit liittää aineiston erillisenä tiedostona, jota käytetään ilmoituksen tuottamisessa.  

Jos aineisto sisältää **valmiin ilmoituksen**, joka **ei mene käsittelyyn**, valitse **Aineisto on valmis ilmoitus!** -kenttä.

![Ilmoitukset - Ilmoitusaineiston lisääminen](/img/ohjeet/aineisto-lisays.png)
*Ilmoitusaineiston lisääminen tehdään yllä olevan lomakkeen kautta.*

Aiemmin **tallennettuja ilmoitusmateriaaleja** voi katsella klikkaamalla aineistolinkkejä.

#### Ilmoitusaineistojen poistaminen

Lisättyjä aineistoja voi poistaa aktivoimalla **Näytä tiedostojen poistaminen** -valintaruudun.  
- Tällöin aineistorivien alle ilmestyy **Roskakori**–ikoni, jota painamalla aineisto poistetaan.

![Ilmoitusasiakas - Ilmoitukset](/img/ohjeet/aineisto-poisto.png)
*Näytä tiedostojen poistaminen -kenttä mahdollistaa aineistojen poistamisen.*

---

### Julkaisut

**Julkaisut**–välilehdellä listataan ilmoitusvarauksiin liittyvät julkaisut, joita voi katsella lehden muodossa.

![Ilmoitusasiakas - Julkaisut](/img/ohjeet/ilmoitukset-julkaisut.png)

*Julkaisut-välilehdeltä asiakas näkee julkaisut, joissa hänen ilmoituksensa ovat ilmestyneet.*

![Julkaisut - lehti](/img/ohjeet/julkaisut-lehti.png)

*Malli valmiista julkaisusta, jossa ilmoitus näkyy.*

---

### Laskut

**Laskut**–välilehdellä listataan ilmoitusvarauksiin liittyvä laskutushistoria. Laskuja voi tarkastella ja muokata painamalla **laskunumeroa**.

![Ilmoitusasiakas - Laskut](/img/ohjeet/ilmoituslaskut.png)
*Laskut-välilehden näkymä.*

---

### Muistio

**Muistio**–välilehdellä voidaan tallentaa asiakkaaseen liittyviä tärkeitä lisätietoja ja huomioita, jotka kaikkien myyjien on hyvä tietää.

![Ilmoitusasiakas - Muistio](/img/ohjeet/muistio.png)
*Muistio-välilehden näkymä.*

---

## Myynti

**Myynti** on asiakkaalle myyty kokonaisuus, joka voi sisältää useita **myyntivarauksia**.  **Myyntivaraus** tarkoittaa myyntiin liittyvää mainosta tai ilmoitusta, esimerkiksi tietyn lehden etusivua.

**Myynnit**–välilehdellä näkyy lista kaikista asiakkaalle myydyistä myyntivarauksista.

### Myyntien luonti

- **Lisää ilmoitusvaraus** –painikkeella lisätään uusi mainos-/ilmoitusvaraus.  
- **Lisää ilmoituspaketti** –painikkeella lisätään uusi ilmoituspaketin varaus.

<a href="/docs/ohjeet/asetukset/paketit">Asetuksissa voidaan luoda myyntituotteista valmiita paketteja</a>. Paketin lisääminen kerää automaattisesti siihen kuuluvat myyntituotteet saman myynnin alle. Yksittäisten tuotteiden oletushintoja **ei huomioida laskua luotaessa**.

![Ilmoitusasiakas - Myynti](/img/ohjeet/myynnit.png)
*Myynnit-välilehdeltä voit lisätä ilmoitusvarauksia ja hallita myyntejä.*

---

### Myyntien haku

Myynteihin liittyviä ilmoitus- ja mainosvarauksia voi hakea seuraavasti:

- **Ilmoitusvarauksen numerolla**  
- **Julkaisu- ja aineistopäivällä**

Painamalla **Myyntinumeroa** siirrytään yksittäisen myynnin käsittelyyn.

![Ilmoitusasiakas - Myynti](/img/ohjeet/myynnit2.png)

Jos käyttäjällä on omissa tiedoissaan aktivoituna <a href="/docs/pikaohjeet/ilmoitusvarauslomake">**Pelkistetty ilmoitusvarauslomake**</a>,  **Myynnit**–listaus näyttää tiivistetymmältä:
- listalla näkyvät kaikki ilmoitusvaraukset yksittäisinä riveinä  
- varaus voidaan avata käsittelyyn joko  
  - **varausnumerosta** (yksittäinen ilmoitusvaraus)  
  - tai **myyntinumerosta** (kaikki samaan myyntiin kuuluvat ilmoitukset)

![Ilmoitusasiakas - Myynti](/img/ohjeet/myynnit-pelkistetty.png)
*Pelkistetyn lomakkeen kautta voit käsitellä joko yksittäisiä ilmoitusvarauksia tai myyntivarauksia.*

---

### Yksittäisen myynnin käsittely

![Myynti - Laskun muokkaus](/img/ohjeet/myynninkasittely5.png)

Yksittäisen myynnin näkymässä voit tarkastella myyntiin liittyviä mainos- ja ilmoitusvarauksia sekä muokata myynnin tietoja.

Myynnin tiedoista näet:
- **milloin myynti on luotu** ja kuka sen on lisännyt  
- **milloin myyntiä on viimeksi muutettu** ja kenen toimesta

![Myynti - Laskun muokkaus](/img/ohjeet/myynninkasittely2.png)

Myyntiä pääsee muokkaamaan **Muokkaa myyntiä** -painikkeesta.  

**Poista myynti** -painike näkyy vain, jos myyntiä ei ole vielä laskutettu.

![Myynti - Laskun muokkaus](/img/ohjeet/myynninkasittely3.png)

Myynnin laskutuspyyntöjä (joista varsinainen lasku muodostetaan) voi muokata:

- **Kynä-ikonista** (muokkaa koko laskutuspyyntöä)

![Myynti - Laskun muokkaus](/img/ohjeet/laskukyna.png)

*Kynä-ikonia painamalla avautuva muokkausnäkymä.*

- **Saa luoda pvä** -linkistä (muokkaa laskutuspäivää)
- **Luo lasku** -painikkeesta (ohittaa laskutuspäivän ja muodostaa laskun heti)

![Myynti - Laskun muokkaus](/img/ohjeet/myynninkasittely4.png)

Jos myynnille asetetaan pakettihinta, näkyviin tulee **Lisää myynnille laskutuspyyntö** -painike.

![Myynti - Myynnin käsittely](/img/ohjeet/pakettihinta.png)
*Kun myynnille lisätään pakettihinta jälkikäteen, laskutuspyyntö pitää lisätä erikseen.*

- **Lisää myynnille ilmoitusvaraus** –painikkeella voit lisätä uuden ilmoitusvarauksen tähän myyntiin.  
- **Poista laskuttamattomat ilmoitusvaraukset** –painikkeesta poistat kaikki myynnillä olevat varaukset, joita ei ole vielä laskutettu.

Ilmoitusvarauksen **numeroa klikkaamalla** pääsee yksittäisen varauksen tietoihin.

![Myynti - Myynnin käsittely](/img/ohjeet/myynninkasittely.png)

---

### Yksittäisen myynnin muokkaaminen

**Myynnin muokkaaminen** -lomakkeella voit:

- vaihtaa myyntiin liitetyn **myyjän**
- lisätä myyntiin liittyviä **lisätietoja**
- lisätä tekstin **laskun tuoteriville**
- määrittää myynnille **verottoman pakettihinnan** ja **alennusprosentin** (tällöin yksittäisten ilmoitusvarausten hintoja ei huomioida laskutuksessa)

**Poikkeavat käsittelyt** — vain Pääkäyttäjälle:

- myynnin **siirtäminen toiselle asiakkaalle** (esim. myynti tehty väärälle, samannimiselle asiakkaalle)
    - Paina **Näytä siirtotoiminto**
    - Anna sen asiakkaan **asiakasnumero**, jolle myynti siirretään.
    - Paina **Siirrä myynti toiselle asiakkaalle**.

![Myynti - Myynnin muokkaus](/img/ohjeet/myynninmuokkaus.png)
*Yksittäistä myyntiä voi muokata painamalla **Muokkaa myyntiä** -painiketta.*

---

### Myyntipaketin lisääminen

![Ilmoitusasiakas - Myynnit](/img/ohjeet/lisaailmoituspaketti.png)

*Myyntipaketti lisätään asiakkaalle **Myynnit**-välilehdeltä.*

Myytävät ilmoituspaketit luodaan etukäteen <a href="/docs/ohjeet/asetukset/paketit">**Asetukset → Paketit** -toiminnon</a> kautta.

Myyntipaketin lisääminen alkaa painamalla **Lisää ilmoituspaketti** -painiketta.

#### Ilmoituspaketin muokkaus: 

1. **Myyjä**  
   - Oletuksena käytetään asiakkaaseen liitettyä myyjää.  
   - Voit vaihtaa myyjän tarvittaessa.

2. **Myynnin lisätiedot**  
   - Vapaamuotoinen kenttä, joka ei näy asiakkaalle eikä käsittelijöille.

3. **Myyntipaketin valinta**  
   - Valitse haluttu paketti **Myyntipaketti**-valikosta.  
   - Ohjelma lisää automaattisesti kaikki pakettiin kuuluvat ilmoitusvaraukset.  
   - **Tämän jälkeen sinun täytyy vielä valita, mihin julkaisuihin ilmoitukset tulevat.**

4. **Laskun tuoterivi**  
   - Tähän kirjoitetaan laskulle tulostuva tuoterivitieto.

5. **Paketin veroton hinta**  
   - Voit määrittää paketin verottoman **yhteishinnan**.  
   - Kun hinta on asetettu, **yksittäisten ilmoitusvarausten hintoja ei käytetä**.  
   - Lopullinen hinta lasketaan automaattisesti **Hinta**- ja **Alennusprosentti**-kenttien perusteella.

6. **Laskujen muodostuminen**  
   (Näkyy, kun paketin *Hinta*-kenttä on täytetty.)

   6.1. Valitse, moneenko **laskutuserään** hinta jaetaan  
   6.2. Aseta **ensimmäisen erän** laskutuspäivä  
   6.3. Aseta **viimeisen erän** laskutuspäivä

![Myynti - Myynnin lisääminen](/img/ohjeet/ilmoituspaketti.png)
*Myynnin lisääminen -lomake*

---

### Ilmoitusvarauksen lisääminen

Uuden ilmoitusvarauksen saat luotua **Lisää ilmoitusvaraus** –painikkeesta.

![Ilmoitusasiakas - Myynnit ](/img/ohjeet/lisaailmoitusvaraus.png)

*Ilmoitusvarauksen lisääminen tehdään ilmoitusasiakkaan Myynnit-välilehdeltä.*

Valitse:

- **Myyjä**, jos eri kuin asiakkaaseen liitetty myyjä
- **Kanava** → tämän jälkeen avautuvat kanavan tuotteet
- **Tuote** → tämän jälkeen avautuvat siihen kuuluvat julkaisut

Voit valita yhden tai useamman julkaisun. **Valitse useita** -painikkeella voi valita useita julkaisuja kerralla.  
> Tätä valintaa **ei voi muuttaa jälkikäteen**.

Muut kentät avautuvat valintojesi perusteella.  

Kanavakohtaisesti voidaan määritellä esimerkiksi:
- palstamäärä  
- radiospotin kesto  
- bannerimainoksen näyttömäärät

**Toiston tiedot** -kenttään ilmoitetaan aiemmin julkaistun aineiston varausnumero.

**Kiireellinen**-kenttä korostaa myyntivarauksen Ilmoitustyöjonossa.

![Myynnit - Ilmoitusvarauksen lisääminen](/img/ohjeet/ilmoitusvarauksenlisaaminen-perus.png)
*Ilmoitusvarauksen perustiedot.*

#### Aineistotiedot

Aineistotiedoissa voi:

- lisätä ilmoitustekstin
- määritellä, kuka toimittaa aineiston
- lisätä käsittelijän sähköpostin
- määrittää, että järjestelmä lähettää automaattisen viestin ilmoituksen käsittelijälle, kun aineisto on lisätty ilmoitukseen
- määrittää, onko mainos poliittinen

Jos ilmoituksessa on **vain teksti**, aktivoi **Ilmoitukseen ei liity tiedostoja**.

![Ilmoitusvarauksen lisääminen- Ainestotiedot](/img/ohjeet/aineistotiedot.png)
*Aineistotiedoissa kerrotaan aineiston toimittaja ja ilmoitusteksti.*

#### Varausvahvistus ja hyväksyntä

Lomakkeessa voi määrittää, kenelle **varausvahvistus** lähetetään.

Ilmoitus voidaan myös hyväksyttää asiakkaalla ennen julkaisua:

- **Ilmoituksen hyväksyjä** -valikosta valitaan henkilö, jolle hyväksymispyyntö lähetetään automaattisesti heti, kun valmis ilmoitus on ladattu palveluun.

Jos asiakas toimittaa valmiin ilmoituksen:

- aktivoi **Aineisto on valmis ilmoitukseksi**, jolloin erillistä hyväksyntää ei tarvita.

Jos täytät **Tarkistuskappale**-kentän, asiakkaalle lähtee automaattisesti tarkistuskappale valmiista ilmoituksesta.

![Ilmoitusvarauksen lisäminen - Varausvahvistus](/img/ohjeet/varausvahvistus.png)
*Varausvahvistus ja hyväksyjän määrittely.*

#### Hinta- ja laskutustiedot

Osiossa voi:

- muuttaa tuotteen **normaalihintaa** (oletushinta tulee tuotteen asetuksista)
- lisätä **alennusprosentin**
- laskea hinnan uudelleen painamalla  
  **Laske hinta verollisesta / Laske hinta verottomasta**

Lopullinen hinta lasketaan valitusta määrästä, kestosta tai koosta. Esim. ilmoitusosastolla voi olla eri hinta kuin myyntituotteella.

**HUOM! Pakettimyynneissä:**  
- Jokaisella ilmoitusvarauksella **pitää olla yksikköhinta** asetettuna, vaikka kyseessä on paketti.  
- Ohjelma pitää huolen, ettei yksikköhintoja käsitellä erillisinä, vaan jyvitettyinä paketille annetun hinnan mukaisesti.

![Ilmoitusvarauksen lisääminen - Hinta- ja laskutustiedot](/img/ohjeet/ilmoitusvaraushinta2.png)

**Lisätiedot laskun tuoteriville** -kenttään voi kirjoittaa laskulla tuoterivillä näkyvät tiedot.

Voit:

- tallentaa tekstin painamalla **Lisää vakiotekstiksi**, jolloin voit käyttää samaa tekstiä uudestaan tulevaisuudessa.
- valita aiemmin tallennetun tekstin **Vakiotekstit**-painikkeesta.
- poistaa tallennetun tekstin **Poista**-painikkeella.

![Ilmoitusvarauksen lisääminen - Vakiotekstit](/img/ohjeet/vakiotekstit.png)
*Voit tallentaa laskun vakiotekstejä ja käyttää niitä uudelleen.*

Ilmoitusvaraukselle voi lisätä **valmistuslisän**, joka siirtyy laskulle **omaksi tuoterivikseen**.

Voit määrittää valmistuslisälle:

- **Tuoterivitekstin**, joka näkyy laskulla  
- **Hinnan**, joka lisätään ilmoituksen kokonaishintaan

![Ilmoitusvarauksen lisääminen - Valmistuslisä](/img/ohjeet/aineston-kasittely.png)

Laskutustapoja ovat mm.:

- ilmoitus laskutetaan kuukauden viimeisenä päivänä
- koontilasku viimeisen ilmoituksen jälkeen

![Ilmoitusvarauksen lisääminen - Laskutustavat](/img/ohjeet/laskutustavat.png)
*Laskustapa-valikosta voi valita eri tapoja laskun maksamiseen.*

**Laskutuspäivä**
- Jos asetat tietyn päivämäärän **Laskutuspäivä** -kenttään, se ohittaa muut laskutusasetukset.

**Ilmoitusmääräin**  
- Asiakkaan antama viite, joka siirtyy laskun tuoteriville (esim. laskutettavan yrityksen osastokohtaiset viitteet).

**Tallenna laskutustapa maksajan oletukseksi uusille ilmoitusvarauksille**  
- Kun aktivoit tämän, valitsemasi laskutustapa tallentuu kyseisen maksajan **oletukseksi** tuleville ilmoitusvarauksille.

**Lisätiedot laskuttajalle**  
- Kenttään voi syöttää lisätietoja, jotka näkyvät ulkoiselle laskuttajalle.  
  *Tieto ei näy asiakkaalle.*

**Laskutetaan omanaan**  
- Aktivoimalla tämän ilmoitusvaraus laskutetaan omalla erillisellä laskulla (muut Laskutustapa -valinnat jätetään huomioimatta).

![Ilmoitusvarauksen lisääminen - Hinta- ja laskutustiedot](/img/ohjeet/ilmoitusvaraushinta.png)

Ilmoitusvaraukselle voi valita eri maksajan klikkaamalla **Hae laskun maksajaa**.  

Maksajan tulee olla lisättynä asiakasrekisteriin.

![Ilmoitusvarauksen lisääminen - Laskun maksaja](/img/ohjeet/ilmoitusmaksaja.png)
*Ilmoitusvaraukselle voi tarvittaessa valita eri maksajan.*

#### *Pelkistetty ilmoitusvaraus-lomake*

Jos käyttäjä on aktivoinut **pelkistetyn ilmoitusvarauslomakkeen** omissa Käyttäjän tiedoissaan, yksittäisen ilmoitusvarauksen lomake näyttää tiiviimmältä. Lomakkeella näkyy vain:

- **Ilmoituksen perustiedot**
- **Hinta- ja laskutustiedot**
- **Laskun maksaja** -tiedot

Jos ilmoituksen perustietoihin halutaan lisätä näkyviin myös muita kenttiä (kuten pitkältä lomakkeelta tuttuja tietoja) tai aktivoida kokonaisia osioita, kuten *Aineistotiedot*-osion “**Ilmoitukseen ei liity tiedostoja**” -kenttä, tästä sovitaan erikseen ennen käyttöönottoa.

Toiminnallisesti molemmat lomakeversiot toimivat samalla tavalla. Käyttäjä voi vaihtaa lomakeversiota **milloin tahansa** omista asetuksistaan.

![Myynnit - Ilmoitusvarauksen lisääminen](/img/ohjeet/ilmoitusvarauksenlisaaminen.png)
*Pelkistetty ilmoitusvaraus-lomake*

---

### Valmiin ilmoitusvarauksen lisätoiminnot

Kun ilmoitusvaraus on tallennettu, lomakkeelle ilmestyy uusia toimintoja:

**Laskujen muodostuminen**  
– Näyttää lisätiedot siitä, milloin lasku muodostuu ja milloin se lähetetään.

**Tulosta → Avaa PDF-tuloste**  
– *Tulosta*-painikkeella voit luoda varausilmoituksen PDF-tulosteen, joka avataan *Avaa PDF-tuloste* -painikkeesta.

**Lähetä varausvahvistus**  
– Lähettää asiakkaalle varausvahvistuksen, mikäli asiakkaalla on sähköposti tallennettuna.

**Kopioi**  
– Luo uuden ilmoitusvarauksen vanhan pohjalta. Klikkauksen jälkeen avautuu uusi lomake, johon voi tehdä tarvittavat muutokset (esim. julkaisun valinta) ennen tallennusta.

**Poista**  
– Poistaa ilmoitusvarauksen.

![Myynnit - Ilmoitusvarauksen muokkaus](/img/ohjeet/valmisilmoitus.png)

*Tallennetun ilmoitusvarauksen alapalkissa näkyvät lisätoiminnot, jotka eivät näy luontivaiheessa.*
