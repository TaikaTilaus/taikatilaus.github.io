---
sidebar_position: 1
---

# Yleistä tietoa palvelusta

## Palvelun sisältö

Paketista riippuen palvelu sisältää:

- **Tilausten hallinnan**, jolla hallinnoidaan myytäviä tilaustuotteita ja niiden jakelua sekä tuotteita ostavien asiakkaiden tietoja, tilauksia ja laskuja.  
- **Ilmoitusmyynnin hallinnan**, jossa hallinnoidaan mediamyynnin asiakkaita, mediamyyntiä ja sen laskutusta.  
- **OmaPalvelun**, jossa asiakkaat (lehden tilaajat ja ilmoituksen ostajat) voivat ylläpitää omia tietojaan, tehdä uusia tilauksia, hallinnoida ilmoituksiaan sekä tarkastella aiempaa tilaus-, osto- ja laskutushistoriaansa.  
  **Näköislehti** voidaan myös julkaista OmaPalvelussa.  
- **OmaIlmoitus-palvelun**, jonka kautta asiakkaat voivat tehdä ilmoituksia itsepalveluna

Eri toimintojen näkyvyyttä hallitaan käyttäjäkohtaisesti **toimintokohtaisilla käyttöoikeuksilla**, jotka aktivoidaan henkilökohtaisille tunnuksille.

Sovelluksen ja käyttäjän käyttöön aktivoidut toiminnot näkyvät **vasemman reunan valikkolistalla**.

![TaikaTilaus-sovelluksen päävalikko](/img/ohjeet/yleista1.png)

*TaikaTilaus-sovelluksen päätoiminnallisuudet löytyvät sovelluksen vasemmasta reunassa olevasta valikosta*

## Käyttäjätunnukset ja kirjautuminen

Palvelussa käytetään erilaisia kirjautumistapoja, kuten henkilökohtaisia **tunnuksia** ja rajatun ajan voimassa olevia **sähköpostilinkkejä**.

**Hallintajärjestelmään** (TaikaTilaus-palvelu) kirjaudutaan osoitteessa `https://yritys.taikatilaus.fi` (korvaa *yritys* oman yrityksesi nimellä) syöttämällä henkilökohtaisen tunnuksesi kirjautumisikkunaan.

![TaikaTilaus-sovellukseen kirjautuminen](/img/ohjeet/kirjautumisruutu1.png)

*TaikaTilaus-sovelluksen kirjautumiskenttä*

**Tilaaja- ja ilmoitusasiakkaat** käyttävät **OmaPalvelu**-toimintoja osoitteessa `https://oma.taikatilaus.fi`. Selaimen osoite määritellään **asiakaskohtaisesti**, esimerkiksi *OmaLehti*.  Asiakas kirjautuu palveluun syöttämällä hänelle luodun käyttäjätunnuksen ja salasanan avautuvaan kirjautumisikkunaan.

## Ohjeet ja ilmoitukset

Kaikki palvelun toimintoihin liittyvät ohjeet löytyvät TaikaTilaus-palvelun yläpalkin **Ohjeet**-ikonia klikkaamalla.

![Ohjeet](/img/ohjeet/ohjeet-ikoni.png)

*TaikaTilaus-palvelusta pääsee ohjesivustolle **Ohjeet**-ikonia painamalla.*

Löydät valikon välilehtiin liittyvät ohjeet myös jokaisen välilehden yläpalkista.

![Ohjeet](/img/ohjeet/ohjeet-ikoni2.png)

**[Pikaohjeet](/docs/category/pikaohjeet)**- ja **[FAQ](/docs/category/faq)**-sivuilta löydät nopeita vastauksia yleisiin kysymyksiin. Jos olet visuaalinen oppija, löydät ohjevideoita **[Ohjevideot](/docs/ohjevideot)**-sivulta. Laajemmat ohjeet löytyvät **[Ohjeet](/docs/category/ohjeet)**-välilehdeltä.

Ohjesivustolta löydät myös ohjeet **[Freshdesk](/docs/tukiportaali)**-tukiportaalin käyttöön sekä TaikaTilauksen **[Versiotiedotteet](/docs/category/versiotiedotteet)**

![Ohjesivusto](/img/ohjeet/tukiportaali.png)
*Ohjesivuston etusivu.*

Palveluun liittyvä viestintä on kaikkien käyttäjien nähtävissä **Tiedotteet**-ikonia klikkaamalla. Näkymään koostetaan muun muassa:

- **TaikaTilauksen tiedotteet**  
- **Palvelun kehitysuutiset**  
- **Asiakaskohtaiset tilannetiedotteet** (esimerkiksi yleisten vikojen tukipyynnöt ja tilannetiedot)

![Tiedotteet](/img/ohjeet/ohjeet-tiedotteet.png)

*Ohjelmiston tiedotteisiin pääsee painamalla Tiedotteet-ikonia.*

## TaikaTilaus-sovelluksen käyttö

Selaimen siirtymispainikkeita **EI SAA KÄYTTÄÄ**, vaan on käytettävä palvelun omia painikkeita, kuten **”Palaa/Peruuta”**.

![Palaa-painikkeet](/img/ohjeet/palaa-painikkeet.png)
*Käytä ohjelmiston omia Palaa-painikkeita!*

**Paluu**-painikkeen viereen ilmestyy erilaisia lisäikoneita, kuten **Leikepöytä**, sekä **taulukon ja laskun lataaminen** jatkokäsittelyä varten (esim. tulostamista varten), kun teet niihin liittyviä toimintoja.

Ohjelma näyttää **virheilmoitukset** punaisella virhekentällä, jossa lukee lisätietoja virhetapauksesta. Huomionarvoiset asiat, jotka eivät välttämättä ole virheitä, korostetaan **punaisella tekstillä**.

![Palaa-painikkeet](/img/ohjeet/virhetilanne.png)

**Kenttäkohtaiset ohjeet** löytyvät viemällä hiiren kursorin kentän nimen vieressä olevan **kysymysmerkki-ikonin** kohdalle.

![Apua](/img/ohjeet/apua.png)

*Vie hiiri kysymysmerkin päälle saadaksesi apua kenttien täyttämiseen.*

## Etusivu

**Etusivun** kautta voidaan tehdä erilaisia hakuja asiakasrekisteristä. Etusivun hakukenttien **näkyvyys** vaihtelee käytössä olevien palveluiden mukaisesti. Mikäli käytössä on **vain Tilausten hallinta**, kentät **Varausnumero** ja **Myyjät** eivät näy.

![sovelluksen etusivu](/img/ohjeet/etusivu.png)
*TaikaTilaus-sovelluksen etusivu*

## Lopetus ja käyttäjän tiedot

![Omat tiedot](/img/ohjeet/kayttajantiedot.png)

*Omat tiedot -valikko löytyy ohjelman oikeasta yläkulmasta*

**Omat tiedot** -valikosta voi muokata kirjautuneen käyttäjän tietoja sekä vaihtaa tunnukseen liittyvän salasanan.

- **Käyttäjän tiedot** –näkymässä kirjautunut käyttäjä pääsee muokkaamaan omia tietojaan.  
- **Vaihda salasana** –vaihtoehdolla voit muuttaa salasanasi.  
- **Siirry Demosivulle** –valinnalla voit siirtyä TaikaTilauksen demojärjestelmään, jossa voit testata uusia ominaisuuksia turvallisessa ympäristössä.  
- **Kirjaudu ulos** –valinnalla päätetään työskentely ja kirjaudutaan ulos palvelusta.

### Käyttäjätietojen muokkaus

**Käyttäjän tiedot** -linkkiä klikkaamalla **Omat tiedot** -valikosta pääset muokkaamaan omia **yhteystietojasi** (esim. nimi, sähköposti) sekä vaihtamaan sovelluksen **kielen ja teeman**. Voit myös ottaa käyttöön **pelkistetyn ilmoitusvarauslomakkeen**.

**Pelkistetty ilmoitusvarauslomake** on lyhennetty versio Ilmoitusvaraus-lomakkeesta, jossa vain osa alkuperäisen lomakkeen kentistä näytetään. Näytettävät kentät ja mahdolliset muutokset sovitaan erikseen asiakkaan kanssa.

![Käyttäjän tiedot](/img/ohjeet/kayttajantiedot2.png)
*Käyttäjän tiedoista voit muuttaa yhteystietojasi sekä sovelluksen kieltä ja teemaa.*

Mitä tahansa muutoksia teetkin, **muista tallentaa lopuksi!**

### Kaksivaiheinen tunnistautuminen

Omista tiedoista pääset myös laittamaan kaksivaiheisen tunnistautumisen päälle. 

**Kaksivaiheinen tunnistautuminen** on turvallisempi tapa kirjautua sisään sovelluksiin. Kun se on otettu käyttöön, kirjautumiseen lisätään ylimääräinen vaihe, jossa sovellus pyytää koodia, joka löytyy joko ulkopuolisesta sovelluksesta tai on lähetetty sähköpostiin tai puhelinnumeroon. Kaksivaiheinen tunnistautuminen **suojaa identiteettivarkauksilta ja muilta väärinkäytöksiltä.**

#### <a href="/docs/pikaohjeet/kaksivaiheinen-tunnistautuminen">Kaksivaiheisen tunnistautumisen käyttöönotto TaikaTilaus-sovelluksessa</a>

1. Kaksivaiheisen tunnistautumisen voi ottaa käyttöön lataamalla **Authenticator-sovelluksen** puhelimeen (esim. *Google Authenticator* tai *Microsoft Authenticator*). 
2. Paina sitten **Luo uusi QR-koodi** -painiketta ja **skannaa** TaikaTilauksen luoma QR-koodi puhelimellasi. 
3. Puhelimessa oleva Authenticator-sovellus antaa sinulle **koodin**, jonka syötät TaikaTilaus-sovellukseen. 
4. Koodin syötettyäsi paina **Vahvista**. Kaksivaiheisen tunnistautumisen voi tämän jälkeen asettaa **päälle tai pois** tarpeen mukaan.

![Kaksivaiheinen tunnistautuminen](/img/ohjeet/MFA.png)
*Kaksivaiheisen tunnistautumisen käyttöönotto*
