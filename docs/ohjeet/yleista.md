---
sidebar_position: 1
---

# Yleistä tietoa palvelusta

## Palvelun sisältö

Paketista riippuen palvelu sisältää:

- **Tilausten hallinnan**, jolla hallinnoidaan myytäviä tilaustuotteita ja niiden jakelua, sekä tuotteita ostavien asiakkaiden tietoja, tilauksia ja laskuja.
- **Ilmoitusmyynnin hallinnan**, jossa hallinnoidaan mediamyynnin asiakkaita, mediamyyntiä, ja sen laskuttamista.
- **OmaPalvelun**, jossa asiakkaat (lehden tilaajat ja ilmoituksen ostajat) pääsevät ylläpitämään omia tietojaan, tekemään uusia tilauksia ja hallinnoimaan ilmoituksiaan/mainoksiaan, sekä näkevät aiemman tilaus-, osto- ja laskutushistoriansa. **Näköislehti** voidaan myös julkaista OmaPalvelussa.
- **OmaIlmoitus-palvelun**, jossa hallinnoidaan yksittäisen ilmoituksen materiaaleja esim. ulkopuolisen aineiston käsittelijän kanssa.

Eri toimintojen näkyvyyttä hallitaan erikseen käyttäjien henkilökohtaisille tunnuksille aktivoitavilla, **toimintokohtaisilla käyttöoikeuksilla**.

Sovelluksen käyttöön aktivoidut toiminnallisuudet näkyvät **vasemman reunan valikkolistalla**.

![TaikaTilaus-sovelluksen päävalikko](/img/ohjeet/yleista1.png)

*TaikaTilaus-sovelluksen päätoiminnallisuudet löytyvät sovelluksen vasemmasta reunassa olevasta valikosta*

## Käyttäjätunnukset ja kirjautuminen

Palvelussa käytetään erilaisia kirjautumistapoja, kuten henkilökohtaiset **tunnukset** ja rajatun ajan voimassa oleva **sähköpostilinkki**.

**Hallintajärjestelmään** (TaikaTilaus-palvelu) pääse kirjautumaan osoitteessa https://yritys.taikatilaus.fi (korvaa ’yritys’ oman yrityksesi nimellä) syöttämällä tarvittavat tunnukset kirjautumisikkunaan.

![TaikaTilaus-sovellukseen kirjautuminen](/img/ohjeet/kirjautumisruutu1.png)

*TaikaTilaus-sovelluksen kirjautumiskenttä*

**Tilaaja-/ilmoitusasiakkaat** pääsevät kirjautumaan käyttämään **OmaPalvelu**-toimintoja https://oma.taikatilaus.fi osoitteessa. Selaimen osoite muuttuu **asiakaskohtaisesti**, esimerkiksi OmaLehti. Asiakas pääse sitten sisään palveluun syöttämällä heille luodun käyttäjätunnuksen ja salasanan avautuvaan kirjautumisikkunaan.

## Ohjeet ja ilmoitukset

Kaikkiin tämän palvelun toimintoihin liittyvät ohjeet löytyvät TaikaTilaus-palvelun yläpalkin **Ohjeet**-ikonia klikkaamalla.

![Ohjeet](/img/ohjeet/ohjeet-ikoni.png)

*TaikaTilaus-palvelusta pääsee ohjesivustolle **Ohjeet**-ikonia painamalla.*

**[Pikaohjeet](/docs/category/pikaohjeet)**- ja **[FAQ](/docs/category/faq)**-sivuilta löydät nopeita vastauksia yleisille ongelmille. Jos olet visuaalisempi oppija, löydät ohjevideoita **[Ohjevideot](/docs/ohjevideot)**-sivulta. Pidemmät ohjeet löydät **[Ohjeet](/docs/category/ohjeet)**-välilehdeltä. Ohjesivustolta löytyy myös ohjeet **[Freshdesk](/docs/tukiportaali)**-tukiportaalin käyttöön. TaikaTilauksen **versiotiedotteet** löydät myös tukiportaalista **[Versiotiedotteet](/docs/category/versiotiedotteet)**-välilehdeltä.

![Ohjesivusto](/img/ohjeet/tukiportaali.png)
*Ohjesivuston etusivu.*

Palveluun liittyvä viestintä on kaikkien käyttäjien nähtävissä **Tiedotteet**-ikonia klikkaamalla.. Näkymään koostetaan mm. **TaikaTilauksen tiedotteet, Palvelun kehitysuutiset, Asiakaskohtainen tilannetiedotus** (esim. yleisen vian tukipyynnöt/tilannetiedot).

![Tiedotteet](/img/ohjeet/ohjeet-tiedotteet.png)

*Ohjelmiston tiedotteisiin pääse painamalla Tiedotteet-ikonia.*

## TaikaTilaus-sovelluksen käyttö

Selaimen siirtymispainikkeita **EI SAA KÄYTTÄÄ**, vaan pitää käyttää palvelun omia painikkeita, kuten **”Palaa/Peruuta”**.

![Palaa-painikkeet](/img/ohjeet/palaa-painikkeet.png)
*Käytä ohjelmiston omia Palaa-painikkeita!*

**Paluu**-painikkeen viereen ilmestyy erilaisia lisäikoneita, kuten **Leikepöytä**, ja **taulukon ja laskun lataaminen** jatkokäsittelyä varten (esim. tulostamista), kun teet niihin liittyviä toimintoja.

Ohjelma näyttää **virheilmoitukset** punaisella virhekentällä, missä lukee lisätietoja virhetapauksesta. Huomion arvoiset aiheet, jotka eivät välttämättä ole virheitä, korostetaan **punaisella tekstillä**.

**Kenttäkohtaiset ohjeet** löytyvät viemällä hiiren kursorin kentän nimen vieressä olevan **kysymysmerkki-ikonin** kohdalle

![Apua](/img/ohjeet/apua.png)

*Vie hiiri kysymysmerkin päälle saadaksesi apua kenttien täyttämiseen.*

## Etusivu

Etusivun kautta voidaan tehdä erilaisia hakuja asiakasrekisteristä.Etusivun hakukenttien **näkyvyys** vaihtelee käytössä olevien palveluiden mukaisesti. Mikäli käytössä on **vain Tilausten hallinta**, niin Varausnumero ja Myyjät -hakukenttiä ei näy

![sovelluksen etusivu](/img/ohjeet/etusivu.png)
*TaikaTilaus-sovelluksen etusivu*

## Lopetus ja käyttäjän tiedot

![Omat tiedot](/img/ohjeet/kayttajantiedot.png)

*Omat tiedot -valikko löytyy ohjelman oikeasta yläkulmasta*

**Omat tiedot** -valikosta voi muokata kirjautuneen käyttäjän tietoja sekä vaihtaa tunnukseen liittyvän salasanan.

- **Käyttäjän tiedot** –näkymässä kirjautunut käyttäjä pääsee muokkaamaan omia tietojaan.
- **Vaihda salasana**
- **Siirry Demosivulle** -valinnalla voit siirtyä TaikaTilauksen demojärjestelmään, jossa voit mm. testata uusia ominaisuuksia turvallisessa ympäristössä.
- **Kirjaudu ulos** -valinnalla päätetään työskentely ja kirjaudutaan ulos palvelusta.

### Käyttäjätietojen muokkaus

**Käyttäjän tiedot** -linkkiä klikkaamalla **Omat tiedot** -valikon alta, pääset muokkaamaan omia **yhteystietojasi** (esim. nimi, sähköposti) sekä vaihtamaan sovelluksen **kielen ja teeman**. Voit myös ottaa käyttöön **pelkistetyn ilmoitusvarauslomakkeen**.

**Pelkistetty ilmoitusvarauslomake** on lyhennetty/karsittu versio Ilmoitusvaraus-lomakkeesta, jossa vain osa alkuperäisen lomakkeen kaikista kentistä näytetään (mahdolliset muutokset/näytettäviksi jätettävät kentät sovitaan erikseen asiakkaan kanssa).

![Käyttäjän tiedot](/img/ohjeet/kayttajantiedot2.png)
*Käyttäjän tiedoista voit muuttaa yhteystietojasi, sekä sovelluksen kieltä ja teemaa.*

Mitä tahansa teetkään, **muista tallentaa** lopussa!

### Kaksivaiheinen tunnistautuminen

Kaksivaiheinen tunnistautuminen on **turvallisempi** tapa kirjautua sisään eri sovelluksiin. Kun sen ottaa käyttöön, lisätään kirjautumiseen ylimääräinen vaihe, jossa kirjautumisen jälkeen sovellus pyytää sinulta koodia, joka yleensä löytyy joko ulkopuolisesta sovelluksesta tai lähetettynä sähköpostiin tai puhelinnumeroon. Kaksivaiheinen tunnistautuminen **suojaa idententiteetivarkauksilta ja muilta väärinkäytöksiltä**.

#### <a href="/docs/pikaohjeet/kaksivaiheinen-tunnistautuminen">Kaksivaiheisen tunnistautumisen käyttöönotto TaikaTilaus-sovelluksessa</a>

 **Kaksivaiheisen tunnistautumisen** voi ottaa käyttöön lataamalla **Authenticator-sovelluksen puhelimeesi** (esim. Google Authenticator tai Microsoft Authenticator). Paina sitten **Luo uusi QR** -koodi painiketta ja **skannaa** TaikaTilauksen luoma QR-koodi puhelimellasi. Puhelimessa olevasi Authenticator sovellus antaa sinulle silloin **koodin**, jonka voit syöttää TaikaTilaus sovellukseen. Koodin syötettyäsi paina **Vahvista**. Kaksivaiheisen tunnistautumisen voi nyt asettaa päälle ja pois.

![Kaksivaiheinen tunnistautuminen](/img/ohjeet/MFA.png)
*Kaksivaiheisen tunnistautumisen käyttöönotto*
