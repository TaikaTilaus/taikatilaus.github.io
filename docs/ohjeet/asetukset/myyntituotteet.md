---
sidebar_position: 9
---

# Myyntituotteet

**Myyntituotteet**-välilehdellä voit tarkastella ja muokata olemassa olevia myyntituotteita sekä lisätä uusia. Myyntituote on **järjestelmässä myytävä asia**, esimerkiksi lehden etusivun mainos tai radiokanavan spotti.  

Piilotetut myyntituotteet saa näkyviin aktivoimalla **Näytä piilotetut** -kentän.

Jo luotuja myyntituotteita pääset katsomaan ja muokkaamaan klikkaamalla **Numero**-sarakkeessa olevan tuotteen numeroa. **Lisää**-painiketta painamalla (oikeassa yläkulmassa) voit lisätä uuden myyntituotteen.

![Myyntituotteet](/img/ohjeet/myyntituotteet.png)

Myyntituotteelle lisätään siihen liittyviä perustietoja:

- **Numero** – tuotteen numero järjestelmässä, jonka avulla sitä voidaan hakea ja järjestää.
- **Kanava** – kanava, jolla tuote julkaistaan, esim. *LEHTI*, *RADIO*, *WWW* tai *UUTISKIRJE*.
- **Ryhmä** – ryhmä, johon tuote kuuluu, esim. *bannerit*.
- **Tuotekoodi**
- **Nimi** – tuotteen nimi, esim. *pysty 120x300*.
- **Vakiokoko (palstoja)** – jos tuotteella on vakiokoko, sen leveyden voi määrittää palstoina.
- **Vakiokoko (korkeus mm)** – jos tuotteella on vakiokoko, sen korkeuden voi määrittää millimetreinä.
- **Poikkeava leveys** – jos tuotteen leveys poikkeaa vakiopalstakoista, se voidaan antaa tähän kenttään.
- **Rivi-ilmoitus** – aktivoimalla kentän määrität, että tuote on rivi-ilmoitus, jonka hinnan ohjelma laskee rivien määrän mukaan.
- **Saatavuus / Julkaisu** – jos julkaisukanavalla on rajattu määrä kyseistä tuotetta, voit antaa määrän tähän (esim. etusivulla on vain yksi mainospaikka).
- **Muut myyntituotteet, joilla jaettu saatavuus** – jos tuote jakaa saatavuuden toisen tuotteen kanssa, sen tuotteen tai tuotteet voi valita tästä valikosta.
- **Hinta** – tuotteen hinta.
- **ALV-%** – tuotteen arvonlisäveroprosentti.
- **Sopimus- / moduulihinta** – aktivoi kenttä, jos hinta koskee koko ilmoitusta eikä määräydy esimerkiksi palstojen määrän tai näyttökertojen mukaan.
- **Lisätiedot** – kenttään voi kirjoittaa valinnaisia lisätietoja tuotteesta, jotka haluat esimerkiksi myyjien tietoon.
- **Myyntitili** – tuotteen myyntitili.
- **ALV-velkatili** – tuotteen ALV-velkatili.
- **Myyntisaamiset-tili** – tuotteen myyntisaamistili.
- **Kululaji** – kululajinumero, esimerkiksi kirjanpitoa varten.
- **Käsittelijän sähköposti** – tuotteelle voidaan liittää oletuskäsittelijä, joka saa tiedon esimerkiksi aineistojen tulosta.
- **Lähetä aineistolinkki** – jos kenttä on valittuna, myyntituotteen ilmoitusvarauksesta lähetetään aineistolinkki, jonka kautta esimerkiksi mainostoimisto voi toimittaa ilmoitusaineiston.
- **Piilotettu** – jos kenttä on valittuna, tuote ei ole valittavissa myyntejä tehdessä eikä se näy myyntituotelistauksessa.

![Myyntituotteiden muokkaus](/img/ohjeet/myyntituotteen-muokkaus.png)

