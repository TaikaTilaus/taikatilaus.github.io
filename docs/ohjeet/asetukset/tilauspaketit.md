---
sidebar_position: 3
---

# Tilauspaketit

![Tilaustuotteet - Tuotteen lisääminen](/img/ohjeet/tilauspaketti-etusivu.png)

**Tilauspaketit**-välilehdellä voit muodostaa eri tilaustuotteista tilauspaketteja. Tilauspaketille voi antaa erillisen hinnan, jolloin tilaustuotteiden yksittäisiä hintoja ei huomioida.

Voit hakea tilauspaketteja valitsemalla **hakukenttään hakukriteerin** ja **syöttämällä hakuehdon**.

**Näytä piilotetut** -kentän aktivoimalla saat näkyviin piilotetut tilauspaketit.  
**Näytä vain tarjouspaketit** -kentän aktivoimalla listaukseen tulee näkyviin vain tarjouspaketit.  
**Näytä vain hinnalliset** -kentän aktivoimalla listaukseen tulee näkyviin vain paketit, joille on asetettu hinta.

![Tilaustuotteet - Tuotteen lisääminen](/img/ohjeet/tilauspaketti2.png)

### Tilauspakettien lisääminen

**Olemassa olevaa** tilauspakettia voi muokata klikkaamalla **pakettinumeroa**. 

Uuden paketin voi lisätä painamalla **Lisää tilauspaketti** -painiketta.

![Tilaustuotteet - Tuotteen lisääminen](/img/ohjeet/tilauspaketti.png)

- Tilauspaketille muodostuu uniikki **TilauspakettiID**, kun se on tallennettu.
- Paketille annetaan **pakettinumero**, **pakettiryhmä** (esim. BlackWeek) ja **paketin nimi**.
- **Paketin ulkoinen nimi** on se nimi, joka näkyy asiakkaille esimerkiksi tilauslomakkeella.
- Paketille voidaan antaa **hinta**, jolloin siihen kuuluvien tilaustuotteiden hintoja ei huomioida hintaa muodostettaessa.
- Voit myös asettaa paketin hinnan, kun se maksetaan **useassa erässä**.
- Paketille asetetaan **aikaväli**, jolloin se on valittavissa tilauslomakkeen valikosta.
- **Pakettityyppi**-kenttä on informatiivinen. Tilaustuotteen tyyppi määrittää, millä tilauksen tyypillä (kestotilaus, määräaikainen) tilaus muodostuu.
- Paketille annetaan **tilausjakso**, joka määrittää, kuinka kauan siihen kuuluvat tilaukset kestävät (esim. 12 kuukautta).
- Jos paketti kuuluu **kampanjaan**, sille voidaan asettaa **kampanjanumero ja nimi**.
- **Lisätietoihin** voi kirjoittaa oleellisia lisätietoja paketista.
- Jos paketti on **tarjouspaketti**, joka jatkuu tarjousjakson jälkeen normaalilla tilauspaketilla, lomakkeeseen lisätään sen paketin **PakettiID**, jolla tilaus jatkuu.
- Kun **Piilotettu**-kenttä on aktivoitu, paketti on piilotettu hausta ja valintavalikoista.
- **Pakettiin kuuluvat tuotteet** lisätään valitsemalla ne valikosta.

![Tilaustuotteet - Tuotteen lisääminen](/img/ohjeet/tilauspaketin-lisaaminen.png)

