---
sidebar_position: 15
---

# Käyttäjät

![Käyttäjät](/img/ohjeet/kayttajat.png)
*Pääkäyttäjät voivat hallinnoida palvelun käyttäjiä Käyttäjät-välilehdeltä.*

**Käyttäjät**–välilehdellä pääkäyttäjiksi nimetyt henkilöt voivat lisätä uusia sekä muokata ja poistaa olemassa olevia TaikaTilaus-palvelun käyttäjiä.

**Käyttäjätunnus**-sarakkeen yksittäistä tunnusta klikkaamalla avautuvat käyttäjän tarkemmat tiedot. **Lisää**-painikkeella voi lisätä uuden käyttäjän.

![Käyttäjät](/img/ohjeet/kayttajat5.png)

### Käyttäjien tietojen muokkaaminen

Käyttäjän **perustiedot** täydennetään ensin, ja sen jälkeen valitaan hänelle sopiva **rooli** (esim. ilmoitusten käsittelijä).

> Perustiedot on tallennettava ennen kuin käyttäjälle voidaan lisätä käyttöoikeuksia.

Uudelle käyttäjälle syötetään seuraavat **perustiedot**:

- Käyttäjätunnus  
- Nimi  
- Sähköposti  
- Matkapuhelin  
- Salasana

Käyttäjillä on palvelussa erilaisia **rooleja** (esim. Myyjä, Käsittelijä) riippuen heidän tarvitsemista toiminnoista.

- **Myyjä-roolissa** olevat käyttäjätunnukset voidaan liittää asiakaskortilla asiakkaisiin. Tällöin kyseisestä asiakkaasta tulee ilmoitusmyynnin asiakas.

Käyttäjälle voidaan antaa **tietty salasana** tai luoda **satunnainen salasana**, jonka hän voi myöhemmin vaihtaa. Käyttäjälle voidaan myös määrittää **voimassaoloaika** (esim. kesäapulaisia varten).

Jos käyttäjällä on otettu käyttöön **kaksivaiheinen tunnistautuminen (MFA)**, sen voi kytkeä päälle tai pois käyttäjän tiedoista.

**Sallitut sähköpostiosoitteet** –kenttään voi määritellä osoitteet, joihin kyseisellä käyttäjätunnuksella saa lähettää sähköposteja. Jos rajoituksia ei ole, kenttä jätetään tyhjäksi.

![Käyttäjät](/img/ohjeet/kayttajat2.png)

**Käyttöoikeudet** voidaan määrittää käyttäjälle perustietojen tallentamisen jälkeen. Käyttöoikeudet eri toimintoihin aktivoidaan **käyttäjäkohtaisesti**. Myös **Ilmoitusmyynti**-sovellus lisätään käyttöön tätä kautta.

Käyttöoikeudet asetetaan aktiivisiksi **siirtämällä ne Valittavat toiminnot -kentästä Valitut toiminnot -kenttään**. Toimintoja voi siirtää kenttien välillä **nuolipainikkeilla**.

Valitut käyttöoikeudet määrittävät, mitä ominaisuuksia käyttäjä voi käyttää ohjelmassa (esim. jos *Laskujen lähetys* on valittu, käyttäjä voi lähettää laskuja ohjelman kautta).

**Yrityksen pääkäyttäjä** -kenttä kertoo, onko käyttäjä pääkäyttäjä. Jos haluat yrityksellesi uuden pääkäyttäjän, ota yhteyttä osoitteeseen **tuki@taikatilaus.fi**.

![Käyttäjät](/img/ohjeet/kayttajat3.png)

Jos käyttäjällä on käyttöoikeus [raportteihin](/docs/ohjeet/yleiset_ominaisuudet/raportit), voidaan myös määrittää, mitä raportteja hän näkee. Raportti lisätään käyttäjälle **siirtämällä se Valittavat raportit -kentästä Valitut raportit -kenttään**. Pääkäyttäjä voi muokata raporttien näkyvyyksiä myös suoraan **[Raportit](https://support.taikatilaus.fi/docs/ohjeet/yleiset_ominaisuudet/raportit#raporttien-n%C3%A4kyvyyden-muokkaus)**-välilehdeltä. 

Käyttäjän voi poistaa painamalla **Poista**-painiketta lomakkeen oikeassa alakulmassa.

![Käyttäjät](/img/ohjeet/kayttajat4.png)

