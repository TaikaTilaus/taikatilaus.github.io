---
sidebar_position: 10
---

# Paketit

**Paketit**-välilehdellä voit luoda yksittäisistä myyntituotteista **erillishinnoiteltuja tuotepaketteja** sekä tarkastella ja muokata jo olemassa olevia paketteja.  

**Lisää**-painiketta painamalla voit lisätä uuden paketin, ja olemassa olevan paketin **numeroa** klikkaamalla pääset muokkaamaan sitä.

![Paketit-välilehti](/img/ohjeet/paketit.png)
*Paketit-välilehdellä voit muokata olemassa olevia paketteja ja luoda uusia.*

### Paketin lisääminen

Kun pakettia lisätään, sille määritellään seuraavat tiedot:

- **Numero**: numero, jolla paketti ryhmitellään ja jota voidaan käyttää haussa  
- **Nimi**: myyntipaketin nimi, esimerkiksi *Black Week I*  
- **Hinta**: paketin veroton hinta (kun hinta on annettu, yksittäisten myyntituotteiden hinnat jätetään huomiotta)  
- **Lisätiedot**: paketille oleellisia lisätietoja, esimerkiksi milloin pakettia myydään  
- **Myyntituotteet**: tuotteet, jotka paketti sisältää  

Myyntituotteita **lisätään** pakettiin valitsemalla yksittäisiä tuotteita tai kaikki tuotteet vasemmasta laatikosta (*Kaikki myyntituotteet*) ja siirtämällä ne oikeanpuoleiseen laatikkoon (*Pakettiin valitut tuotteet*) **nuolipainikkeiden avulla**.

![Pakettien lisääminen](/img/ohjeet/paketin-lisaaminen.png)
*Tuotteita siirretään ja poistetaan paketista nuolien avulla.*

Yksittäisiä myyntituotteita voi tarvittaessa kopioida **Monista**-painikkeen avulla, jos samassa paketissa halutaan myydä useita samoja myyntituotteita.

