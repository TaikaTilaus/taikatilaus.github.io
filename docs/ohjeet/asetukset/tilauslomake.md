---
sidebar_position: 17
---

# Tilauslomake

![Tilauslomake](/img/ohjeet/tilauslomake.png)

**Tilauslomake**–välilehdellä voit määrittää tilauslomakkeen asetukset. Tilauslomakkeen kautta asiakkaat voivat tilata lehden.

Tilauslomake-asetuksista voit **esikatsella tyhjää tai esitäytettyä tilauslomaketta**. Esikatselun avulla voit testata lomakkeen toimintaa ja nähdä, miten tekemäsi muutokset asetuksissa vaikuttavat siihen.

### Yleiset asetukset

**Yleiset asetukset** -kohdassa voit valita tilauslomakkeen kielen. Tällä hetkellä vaihtoehtoina ovat **suomi**, **englanti** ja **ruotsi**.

> **Huom:** Kielen valinta ei vaikuta tuotteiden tai laskujen teksteihin.  
> Tilauslomakkeen asetuksissa määritetyt tekstit ohittavat oletustekstit kielivalinnasta riippumatta.

![Tilauslomake](/img/ohjeet/tilauslomake-yleiset.png)

### Tilaustuotteen valinta

**Tilaustuotteen valinta** -kohdassa voit määrittää, mitkä tuotteet ja minkälaiset tuotetyypit tulevat näkyviin tilauslomakkeelle. Tässä osiossa voit myös asettaa, mitä tekstejä lomakkeella näytetään, kun tilaaja valitsee tuotteen.

#### Valitse tuote -vaihtoehdot

**Tilaustuotteen valinta otsikko** -kentässä voit määrittää otsikon, joka näkyy lomakkeella tuotteen valintakohdassa.

**Valitse tuote** -vaihtoehdoista voit määrittää, voiko lomakkeella tilata digitaalisia tilauksia, täystilauksia (paperi + digi) vai pelkkiä paperitilauksia. Näille tuotevaihtoehdoille voit asettaa omat **otsikot** ja **infotekstit**, jotka näkyvät tilaajalle lomakkeella.

![Tilauslomake](/img/ohjeet/tilauslomake8.png)

![Tilauslomake](/img/ohjeet/tilauslomake9.png)
*Tuotteen otsikko ja info teksti näkyvät lomakkeella ympäröidyissä kohdissa.*

#### Valitse tilauksen tyyppi -vaihtoehdot

**Valitse tilauksen tyyppi** -kohdassa voit määrittää, voiko lomakkeella tilata **kestotilauksia**, **määräaikaisia tilauksia** tai molempia. Näille tilausvaihtoehdoille voit asettaa omat **otsikot** ja **infotekstit**, jotka näytetään tilaajalle lomakkeella.

![Tilauslomake](/img/ohjeet/tilauslomake-tilaustyyppi.png)

#### Laskutusväli / tuotteet

**Tilauslomakkeen tuotteet** -valikosta voit valita, mitkä tuotteet asiakas voi tilata tilauslomakkeelta.

![Tilauslomake](/img/ohjeet/tilauslomake3.png)

**Tilauslomakkeen piilotetut tuotteet** -valikosta voit valita tuotteet, jotka ovat tilattavissa, mutta piilotettu näkyvistä tilauslomakkeella.  
- Näitä tuotteita voi tilata vain, jos lomakkeelle saavutaan esimerkiksi tarjouslinkin kautta.

**Tilauslomakkeen tarjoustuotteet** -valikosta voit valita, mitkä tuotteet ovat tarjoustuotteita. 
- Huomioi, että tuotteiden tulee olla valittuna myös **Tilauslomakkeen tuotteet** tai **Tilauslomakkeen piilotetut tuotteet** -valikossa.
- Tilauslomakkeella tulee ikoni näiden tuotteiden viereen, että ne voi erottaa muista tuotteista.

**Tilauslomakkeen oletuksena valittu tuote** -valikosta voit valita, mikä tuote näkyy lomakkeella oletuksena, kun käyttäjä avaa lomakkeen.

![Tilauslomake](/img/ohjeet/tilauslomake-tuotteet.png)

**Laske ja näytä kuukausihinta tuotteille** -valikosta voit valita, mille tuotteille kuukausihinta lasketaan ja näytetään lomakkeella.

![Tilauslomake](/img/ohjeet/tilauslomake12.png)
*Kuukausihinta näkyy tilauslomakkeella kuvassa ympäröidyssä kohdassa.*

#### Tilaus alkaa

Tässä kohdassa voit asettaa **“Valitse päivämäärä”** -infotekstin, joka näytetään tilaajalle, kun hän valitsee tilauksen aloituspäivän.

![Tilauslomake](/img/ohjeet/tilauslomake-tilausalkaa.png)

#### Aloitussivu

Aktivoimalla **Tilauslomakkeen aloitussivuna tuotelista** -asetuksen, lomakkeen aloitussivuksi tulee tuotelista.

![Tilauslomake](/img/ohjeet/tilauslomake11.png)
*Tuotelista-näkymä*

Aktivoimalla **Palaa tuotelistaan -painike käytössä** -kentän, lomakkeelle lisätään painike, josta käyttäjä voi palata tuotelistaan tuotteen valinnan jälkeen.

![Tilauslomake](/img/ohjeet/tilauslomake10.png)

![Tilauslomake](/img/ohjeet/tilauslomake2.png)

### Yhteystiedot

**Yhteystiedot**-osiossa voit määrittää, mitkä kentät näkyvät tilaajalle tilauslomakkeella ja mitkä niistä ovat pakollisia täytettäviä kenttiä.  

Jokaiselle kentälle voidaan myös määrittää oma otsikko.

Kenttien valinnat:
- **Käytössä** – kun valinta on aktiivinen, kenttä näkyy lomakkeella.  
- **Pakollinen** – kun valinta on aktiivinen, kenttä on pakollinen täyttää ennen tilauksen lähettämistä.  
- **Otsikko** – kentän nimi, joka näytetään tilaajalle lomakkeella.

Mahdollisia yhteystietokenttiä ovat mm.:
- Katunumero  
- Porras  
- Huoneisto  
- Maa  
- Puhelin  
- Asiakasroolit - asiakasryhmä
- Kampanjatunniste - tunniste, jolla tilaus ryhmitellään tiettyyn kampanjaan kuuluvaksi

![Tilauslomake](/img/ohjeet/tilauslomake-yhteystiedot.png)

![Tilauslomake](/img/ohjeet/tilauslomake13.png)
*Aktivoitavat yhteystiedot näkyvät ympäröidyissä kohdissa.*

### Maksutapa 

**Maksutapa**-kohdassa voit määrittää tilauslomakkeella käytettävät maksutapavaihtoehdot ja niihin liittyvät asetukset.

**Valitse laskutustapa -vaihtoehdot** -kohdasta voit valita, mitkä maksutavat ovat asiakkaan käytettävissä:

- Verkkomaksu  
- Sähköpostilasku  
- Paperilasku  

Voit myös määrittää, mikä maksutavoista on **oletuksena valittuna** sekä asettaa maksutapojen **otsikot** ja **infotekstit**, jotka näkyvät tilaajalle lomakkeella.

Jos **Verkkomaksu** on valittuna, mutta se on käytössä vain kertamaksuna, voidaan kestotilauksissa ja useassa erässä laskutettavissa tilauksissa kysyä myös **seuraavan laskun toimitustapaa**. Tämä voidaan ottaa käyttöön aktivoimalla *Kysy seuraavan laskun toimitustapa* -asetus.

![Tilauslomake](/img/ohjeet/tilauslomake5.png)

![Tilauslomake](/img/ohjeet/tilauslomake15.png)
*Valitsemasi maksutavat, niiden otsikot ja infotekstit näkyvät ympäröidyissä kohdissa.*

**Verkkomaksupalvelu**-osiossa määritellään, minkä maksunvälityspalvelun kautta tilauslomakkeen verkkomaksut käsitellään.  

Valitse käytettävä verkkomaksupalvelu, johon tilaajat ohjataan maksamaan:
- Ei käytössä  
- **Paytrail**  
- **Visma Pay**  
- **Stripe**

Valinnan jälkeen täydennä palvelukohtaiset tiedot:

**Paytrail (Checkout)**
- **Paytrail kauppiastunnus** – palveluntarjoajan myöntämä tunnus.  
  Huom: käytä vain 2023 jälkeen myönnettyjä tunnuksia.  
  Esimerkki testitunnus: `375917`
- **Paytrail kauppiasvarmenne** – palveluntarjoajan myöntämä varmennesarja.  
  Huom: käytä vain 2023 jälkeen myönnettyjä varmennesarjoja.  
  Esimerkki testivarmenne: `SAIPPUAKAUPPIAS`

**Visma Pay**
- **Merchant ID**  
- **Private Key**  
- **API Key**

![Tilauslomake](/img/ohjeet/tilauslomake6.png)

### Tilauksen hyväksyminen

**Tilausehdot (pakollinen) -valinnan teksti** -kenttään asetetaan teksti, joka näkyy asiakkaalle, kun hän hyväksyy tilausehdot ennen tilauksen lähettämistä.  

**Tilausehdot osoite** -kenttään lisätään URL-osoite, josta löytyvät yrityksen tilausehdot.  

**Markkinointivalinnat**-kohdassa määritellään, millä kanavilla asiakkaalle voidaan lähettää markkinointia. Vaihtoehtoina ovat:

- Sähköposti  
- Kirje  
- Puhelu  

Voit lisäksi määrittää markkinointilupakentille omat otsikot.  

**Tietosuojaselosteen otsikko** ja **Tietosuojaselosteen osoite** määritetään osion viimeisissä kentissä.

![Tilauslomake](/img/ohjeet/tilauslomake7.png)

![Tilauslomake](/img/ohjeet/tilauslomake14.png)

*Tilauksen hyväksyminen -asetukset koskevat tätä kohtaa lomakkeesta.*

### Tilausvahvistus ja uudelleenohjaus

**Viestipohjat**-painikkeesta siirryt suoraan **[Viestipohjat](./viestipohjat)**-välilehdelle, jossa voit muokata tilausvahvistusviestin otsikoita ja sisältöä.  

Voit myös asettaa osoitteen, johon asiakas ohjataan tilauksen, käyttäjätunnuksen luomisen tai verkkomaksun jälkeen (esimerkiksi lehden verkkosivut)  

![Tilauslomake](/img/ohjeet/tilauslomake16.png)

### Tilaajan tunnusten luominen

Tunnusten luomiseen on kaksi vaihtoehtoista tapaa. Kun tunnukset on luotu, ne siirtyvät automaattisesti **näköislehtipalveluun**, jos sellainen on käytössä.

1. **Asiakas luo tunnuksen itse TaikaTilauksen tilauslomakkeen kautta.**  
   Kun asiakas tekee tilauksen, hän saa sähköpostiinsa vahvistusviestin, jonka kautta voi luoda oman käyttäjätunnuksensa.

![Tilauslomake](/img/ohjeet/tunnus8.png)

![Tilauslomake](/img/ohjeet/tunnus5.png)

Sähköpostissa olevan linkin kautta asiakas voi määrittää salasanansa.

![Tilauslomake](/img/ohjeet/tunnus6.png)

![Tilauslomake](/img/ohjeet/tunnus7.png)

2. **TaikaTilauksen käyttäjä luo tunnuksen asiakkaalle.**

![Tilauslomake](/img/ohjeet/tunnus.png)

Tunnuksen **käyttäjätunnus on aina asiakkaan sähköpostiosoite**.  
> Voit myös valita, onko luotu tunnus **päätunnus vai alitunnus** (jos perhetunnukset ovat käytössä).

![Tilauslomake](/img/ohjeet/tunnus2.png)

Kun olet luonut tunnuksen, voit lähettää asiakkaalle sähköpostin salasanan luomista varten painamalla **Lähetä uusi tunnus -sähköposti** -painiketta. Näin asiakas voi aktivoida tunnuksensa ja kirjautua palveluun.

![Tilauslomake](/img/ohjeet/tunnus3.png)

![Tilauslomake](/img/ohjeet/tunnus4.png)

*Asiakas voi asettaa salasanansa saamansa sähköpostin kautta.*

