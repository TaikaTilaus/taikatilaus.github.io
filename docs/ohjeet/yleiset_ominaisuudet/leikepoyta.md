---
sidebar_position: 5
---

# Leikepöytä

## Vienti leikepöydälle

**Leikepöydälle**-painikkeen klikkauksen jälkeen ilmestyy uusi **Leikepöytä**-ikoni ohjelman yläpalkkiin (**Palaa**-ikonin viereen).

![Etusivu - Vie leikepöydälle](/img/ohjeet/leikepyota1.png)

**Leikepöytä**-välilehdellä voi tehdä erilaisia toimenpiteitä samanaikaisesti useammalle asiakkaalle, jotka käyttäjä on valinnut käsiteltäviksi esimerkiksi **Etusivun asiakaslistaukselta** painamalla **Lisää leikepöydälle** -painiketta.

![Leikepöytä](/img/ohjeet/leikepyota2.png)

1. Oletuslistauksella näytetään ensin **Valitsemattomien lista**, josta voi siirtää asiakkaita **Valittujen listaan**:
   - Painamalla **Siirrä kaikki valittuihin** -painiketta, joka siirtää kaikki leikepöydällä olevat asiakkaat valituiksi
   - Painamalla **+** -symbolia yksittäisen asiakkaan kohdalla

2. Asiakkaat voi poistaa leikepöydältä painamalla **Poista kaikki leikepöydältä** -painiketta.

![Leikepöytä](/img/ohjeet/leikepyota3.png)

Yksittäisen leikepöydän välilehden tiedot voi tyhjentää kokonaan käsittelystä painamalla **Poista kaikki leikepöydältä** -painiketta.

Poiston jälkeen tiedot voi tarvittaessa palauttaa käsittelyyn **Palauta alkutilaan** -painikkeella.

Kaikki leikepöydän tiedot molemmilta välilehdiltä voi tyhjentää kerralla painamalla **Tyhjennä leikepöytä** -painiketta.

![Leikepöytä](/img/ohjeet/leikepyota7.png)

## Näytettävät kentät

1. Klikkaamalla **Määritä näytettävät kentät** -painiketta avautuu valikko, josta voi valita listaukselle näkyviin halutut tietosarakkeet.

![Leikepöytä](/img/ohjeet/leikepyota4.png)

2. Klikkaamalla **Hakuehdot** -painiketta avautuu valikko, josta voi valita tarkempia hakukriteereitä:

   - **Hakukenttä**: valitaan listasta kenttä, johon haku kohdistetaan (esim. osoite)  
   - **Hakuehto**: valitaan vertailutapa, jolla haun suodatus tehdään (esim. *merkkijonossa merkit*)  
   - **Hakumerkkijono**: kirjoitetaan haettava merkkijono tai sen osa (esim. *Helsinki*)

   Painamalla **Hae ja siirrä löytyneet valittuihin** hakuehdon täyttäneet asiakkaat siirretään valittujen listaan.  
   Painamalla **Näytä löytyneet** -painiketta hakuehdon täyttävien asiakkaiden tiedot **lihavoidaan** listauksessa.

![Leikepöytä](/img/ohjeet/leikepyota5.png)

## Tietojen käsittely

**Leikepöytä**-näkymässä voidaan käsitellä listaukselle lisättyjä tietoja, lähettää valituille asiakkaille viestejä sekä tulostaa tiedot Excel-taulukkoon. Jatkotoimintojen painikkeet tulevat näkyviin vasta, kun vähintään yksi asiakas on valittuna **Valittujen listalla**.

- **Lähetä sähköposti / Lähetä tekstiviesti** – lähetetään viesti leikepöydällä oleville asiakkaille  
- **Luo Excel** – tulostaa leikepöydällä olevat tiedot taulukkoon  
- **Luo osoitetarrat** – tulostaa leikepöydällä olevien asiakkaiden tiedot tarrapohjaan  
- **Lähetä kirje** – lähettää tulostettavan kirjeen leikepöydällä oleville asiakkaille  

![Leikepöytä](/img/ohjeet/leikepyota6.png)

Valitut asiakkaat voi tarvittaessa siirtää kerralla pois **Valittujen lista** -välilehdeltä painamalla **Siirrä kaikki valitsemattomiin** -painiketta. Yksittäisen asiakkaan voi poistaa listalta **–** -symbolia painamalla.

### Sähköpostin lähetys

**Leikepöydän Sähköpostin lähetys** -näkymässä voidaan lähettää sähköpostiviestejä valituille asiakkaille.

Leikepöydältä valituille asiakkaille voi lähettää viestejä:

- Lisäämällä **lähettäjän sähköpostiosoitteen**  
- Kirjoittamalla **viestin sisällön**

Näkymässä voidaan myös **ajastaa viestien lähetysaika** tulevaisuuteen (oletuksena kuluva aika, jolloin viestit lähetetään heti).  
Viestin voi kirjoittaa myös **HTML-muodossa**.

Ennen varsinaista lähetystä viestin voi lähettää **testilähetyksenä omaan sähköpostiosoitteeseen**, jotta sisällön ja ulkoasun voi tarkistaa etukäteen.

![Leikepöytä - Sähköpostin lähetys](/img/ohjeet/leikepoyta-email.png)
*Esimerkki sähköpostista.*

### Tekstiviestien lähetys

**Leikepöydän Tekstiviestien lähetys** -näkymässä voidaan lähettää tekstiviestejä valituille asiakkaille.

Leikepöydältä valituille asiakkaille voi lähettää viestejä:

- Lisäämällä **lähettäjän nimen** (max. 11 merkkiä, ilman välilyöntejä) tai **matkapuhelinnumeron** (max. 16 merkkiä)  
- Kirjoittamalla **viestin sisällön** (max. 160 merkkiä) — käytettävissä olevien merkkien määrä näkyy alla olevassa laskurissa

Viestien max. lähetysmäärää hallinnoidaan **Asetukset**-välilehdellä.

![Leikepöytä - sms](/img/ohjeet/leikepoyta-sms.png)
*Esimerkki tekstiviestistä.*

### Osoitetarrojen luonti

**Leikepöydän Osoitetarrojen luominen** -näkymässä voidaan tulostaa osoitetarroja seuraavasti:

- Täydennä tarra-arkin mukaiset **lukumäärä- ja kokotiedot** kenttiin  
- Aktivoi **Piirrä kohdistusviivat** -valinta, jos haluat apuviivat sijoittelun määrittelyyn  
- Halutessasi voit ensin **luoda testiaineiston** sisällön kohdistumisen varmistamiseksi  

![Leikepöytä - Osoitetarrojen luominen](/img/ohjeet/leikepoyta-tarrat.png)
*Muista tarkistaa tarrojen koko ja lukumäärä ennen tulostusta.*

Tarkista tarrojen asettelu tulostamalla ensin **PDF:n ensimmäinen sivu**. Jos asettelu ei ole oikein, muuta tarvittavia asetuksia ja klikkaa **Luo tarrat** -painiketta uudelleen.

![PDF-osoitetarrat](/img/ohjeet/luodut-tarrat.png)

*Esimerkki luoduista osoitetarroista.*

