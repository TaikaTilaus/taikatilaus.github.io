---
sidebar_position: 1
---

# Asiakkaat

## Asiakkaan tiedot

![Asiakkaan tiedot](/img/ohjeet/asiakastiedot.png)
*Asiakastiedot-näkymästä näet asiakkaan tiedot, tilaukset ja laskut.*

Yksittäisen asiakkaan tiedot saat näkyviin hakemalla asiakasta etusivulta ja klikkaamalla As.ro -sarakkeen numeroa. Pääset myös suoraan asiakkaan tietoihin hakemalla asiakasta asiakasnumerolla.

![Asiakasnumero](/img/ohjeet/asiakas1.png)
*Pääset asiakkaan tietoihin klikkaamalla asiakasnumeroa*

Asiakastiedoissa näkyy asiakkaan yhteys- ja laskutustiedot, asiakkaan ryhmittely ja muut sisäiset tiedot (esim. "Tämä asiakas tapaa myöhästyä laskujen maksamisessa"). Asiakastietoja pääset muokkaamaan kynäikonia painamalla. Leikepöydälle-nappia painamalla saat siirrettyä asiakkaan tiedot leikepöydälle jatkokäsittelyä varten. Nuolista pääset edelliseen ja seuraavan asiakkaaseen ja/tai hakutulokseen. 

![Asiakas - Navigointi](/img/ohjeet/asiakas2.png)
*Asiakaskortin yläpalkista pääset muokkaamaan asiakaskorttia, siirtämään tietoja leikepöydälle ja navigoimaan asiakkaiden välillä*

Asiakkaaseen liittyvät Laskut ja Tilaukset näytetään kootusti omissa kentissään. Niitä pääset lisäämään painamalla Lisää tilaus/lasku -painikkeista. Yksittäisiä laskuja pääset muokkaamaan painamalla laskun numerosta. Tilauksia pääsee muokkaamaan klikkaamalla tilauksen nimeä.

![Tilaukset ja laskut](/img/ohjeet/asiakas3.png)
*Asiakkaaseen liittyvät tilaukset ja laskut näet asiakastiedoissa erillisillä kentillään.*

## Asiakastietojen muokkaus

Asiakaskortin eri osiot voidaan avata ja sulkea otsikkopalkin oikean reunan Avaaa-ikonista ja valittu esitystapa tallentuu käyttäjäkohtaisesti.

![Asiakaskortti](/img/ohjeet/asiakaskortti.png)
*Asiakaskortille kootaan kaikki asiakasta koskevat tiedot*

### Yhteystiedot

Asiakkaan **Yhteystiedot** -osiossa lisätään asiakkaalle perustietoja, kuten:
- Yhteystiedot
- Varhaisjakelun esto
- Pakotus tiettyyn Varhaisjakelun nippuun
- Syntymävuosi
- Asiakastyyppi (esim. onko kyseessä Henkilö- tai Yritysasiakas)

![Asiakaskortti - Yhteystiedot](/img/ohjeet/asiakaskortti2.png)
*Asiakkaan yhteystiedot kirjataan asiakaskortin ensimmäiseen osioon*

### Laskutustiedot

Laskutustiedoissa voidaan lisätä asiakkaalle laskutustietojen lisäksi muita tietoja, kuten:
- **Toinen maksaja**: Laskutusosoitteeksi voidaan **liittää eri maksaja** maksutietoineen (nimi-/osoite-/verkkolaskutiedot ja toimitustapa) jos tilaajalla on eri saaja kuin maksaja. Tämä tehdään liittämällä maksaja **Laskutusosoite asiakkaasta** -kenttään.
- **Laskun toimitustapa** -valikosta määritellään oletustapa, jolla laskut välitetään asiakkaalle (muutettavissa esim. laskukohtaisesti).
- **Suoramaksu**: Suoramaksun aktivointi on verkkopankittoman maksajan maksutapa, eli se sopii asiakkaalle, joka ei käytä verkkopankkia
- **Koontilasku**: Koontilaskun aktivointi on asiakkaille, jotka haluavat tilaukset yhdelle kokoomalaskulle (yksittäisten tilauslaskujen sijaan)
- **Laskutuslisä**: Ei laskutuslisää aktivointi on asiakkaille, joilta ei haluta periä automaattisesti lisättävää (ennalta sovittua) laskutuslisää paperilaskujen lähettämisestä (esim. 5 €). Veloitettava oletushinta ja mahdollinen laskun summaan liittyvä rajoitus (esim. peritään vain yli 50,00 € suuruisista laskuista tai pelkästään ilmoituslaskuista) sovitaan käyttöönoton yhteydessä.
- **Alennusprosentti**: voidaan lisätä, jos halutaan lisätä asiakkaalle pysyvä alennusprosentti, joka huomioidaan laskujen luontivaiheessa automaattisesti.
- **Maksuehto päivä**: //teksti tähän
- **Ilmoitusasiakkaat**:  Lisäksi täällä ilmoitusasiakkaalle liitetään nimetty (oletus) Myyjä, jonka avulla heille aktivoituu Näytä ilmoitusmyynti -linkki Etusivun-listausnäkymään.

![Asiakaskortti - Laskutustiedot](/img/ohjeet/laskutustiedot.png)
*Laskutiedoista pääset muokkaamaan asiakkaan maksu- ja laskutietoja tai lisäämään asiakkaan tilauksille toisen maksaja*

### Markkinointitiedot

**Markkinointitiedoissa** lisätään asiakkaan mahdolliset antamat markkinointiluvat ja/tai -kiellot eri kanaville ja mistä lähteestä ne on ilmoitettu.

![Asiakaskortti - Markkinointitiedot](/img/ohjeet/markkinointitiedot.png)
*Asiakkaan antamia markkinointikieltoja voidaan lisätä tälle välilehdelle*

### Ryhmittely

**Ryhmittely**-osiossa voidaan asiakkaalle aktivoida <a href="/docs/asetukset#muut-asetukset">asetuksista määritellyistä valikoista</a> mm.
- **Asiakasroolit**, jonka avulla voi tehdä hakuja ja hyödyntää mm. kohdennetussa viestinnässä
- **Asiakasryhmät**, jota voi hyödyntää esim. asiakkaiden segmentoinnissa
- **Vapaa ryhmittely**, johon voi kirjoittaa mitä tahansa tekstiä ja hyödyntää sitä mm. hauissa
- **Automaattinen ryhmittely** muodostuu ohjelmallisesti esim. voimassa olevan tilauksen mukaisesti

![Asiakaskortti - Ryhmittely](/img/ohjeet/ryhmittely-asiakas.png)
*Asiakkaan ryhmittely on kätevää esimerkiksi markkinoinnin kohdennuksen kannalta*

### OmaPalvelu

![Asiakaskortti - OmaPalvelu](/img/ohjeet/omapalvelu-tunnukset.png)

**Oma palvelu** –osioon tallennetaan asiakkaan tunnukset OmaPalveluun.

**Käyttäjätunnus**–kenttään tallennetaan sovittu tunnuksen muoto esim.
- Asiakasnumero
- Sähköpostiosoite

**Liitoksen tyyppi** -kenttään valitaan onko käyttäjätunnus pääkäyttäjän vai alikäyttäjän (esim. perhetunnus) tunnus. Alikäyttäjällä on rajatummat oikeudet muuttaa tietoja OmaPalvelussa.

![Asiakaskortti - OmaPalvelu](/img/ohjeet/tunnuksen-luonti2.png)

Tallennettuasi, voit käyttäjätunnusta klikkaamalla asettaa sille salasanan painamalla **Muuta salasana** -painikkeesta.

**Lähetä uusi tunnus –sähköposti** –painikkeella lähetetään asiakkaalle viesti, jossa kerrotaan tunnuksen aktivoinnista ja pyydetään luomaan uusi salasana.

**Lähetä salasanan resetointi –sähköposti** –painikkeesta lähetetään asiakkaalle viesti, jossa pyydetään antamaan uusi salasana.

**Lähetä kertakirjautumislinkki** -painikkeesta lähetään asiakkaalle viesti, joka sisältää kertakirjautumislinkin, jolla asiakas voi kerran 1 vuorokauden aikana kirjautua palveluun.

**Kirjaudu OmaPalveluun** -painikkeesta voidaan kirjautua suoraan OmaPalveluun kyseisellä tunnuksella.

**Poista käyttäjätunnus** -painikkeesta poistetaan kyseinen käyttäjätunnus.

![Asiakaskortti - OmaPalvelu](/img/ohjeet/tunnuksen-luonti.png)

### Muut tiedot

**Muut tiedot** -osiossa voidaan asiakkaalle aktivoida mm.
- **Y-tunnus** //what is this?
- **Estolista**, jolloin hänelle ei toimiteta lehtiä (esim. maksamattomien laskujen takia)
- **Sisäisiä lisätietoja**, mitkä kaikkien olisi hyvä tietää asiakkaasta

![Asiakaskortti - Muut Tiedot](/img/ohjeet/muuttiedot.png)
*Muihin tietoihin voidaan mm. lisätä asiakkaasta sisäisiä lisätietoja*

### Jakelupalaute

**Jakelupalautteeseen** voidaan merkitä asiakkaan mahdollisesti kokemat **jakeluhäiriöt**, mitkä ohjelma automaattisesti ilmoittaa eteenpäin jakelupalvelulle, kuten Postille. 

Lomakkeeseen kirjataan:
- Palautteen syy (esim. ei ole saanut lehteä)
- Mitä lehteä palaute koskee
- Haluaako asiakas puutelehden 
- Palautteen lisätietoja

**Jakelupalautteen historiatiedoista** näkee historiaa asiakkaan aikaisemmin kokemista jakeluhäiriöistä

![Asiakaskortti - Jakelupalaute](/img/ohjeet/jakelupalaute.png)
*Jakelupalautteeseen voidaan kirjata asiakkaan kokemat jakeluhäiriöt*

### Väliaikainen osoite

Väliaikainen osoite -osiossa voidaan kirjata asiakkaalle väliaikainen osoite esim. kesäloman ajaksi. Osoite huomioidaan jakelussa automaattisesti annetun aikarajan mukaisesti. 

Lomakkeeseen lisätään:
- Väliaikaisen osoitteen kestoaika
- Väliaikainen osoite
- Valitaan koskeeko väliaikainen osoite kaikkea postitusta tilauksen lisäksi esim. laskuja

![Asiakaskortti - Väliaikainen osoite](/img/ohjeet/valiaikainen-osoite.png)
*Asiakkaalle voidaan määrätä väliaikainen osoite esimerkiksi kesäloman ajaksi*

### Jakelun keskeytys

**Jakelun keskeytys** -osion kautta lisätään mahdollinen aikaväli, jolloin tilauksen jakeluun halutaan tilapäinen keskeytys
- Aikarajoitus huomioidaan jakelussa **automaattisesti** annetun aikarajan mukaisesti
- **Jatka voimassa olevia tilauksia** -linkistä jatketaan kaikkien aktiivisten tilauksien päättymispäivää keskeytyksen keston verran ajan eteenpäin

![Asiakaskortti - Jakelun keskeytys](/img/ohjeet/keskeytys.png)
*Asiakkaan tilauksien jakelun voi keskeyttää valituksi määräajaksi*

### Tuleva osoitteenmuutos

**Tuleva osoitemuutos** –osion kautta lisätään uusi osoite, jonka halutaan aktivoituvan tulevaisuudessa
- Osoitteenmuutos astuu voimaan -kenttään merkitään päivä, mistä lähtien jakelun halutaan kohdistuvan uuteen vakiosoitteeseen
- Ohjelma päivittää uuden osoitteen **automaattisesti** asiakaskortille, kun se aktivoituu

![Asiakaskortti - Tuleva osoitteenmuutos](/img/ohjeet/osoitteenmuutos.png)
*Asiakkaan vanha osoite vaihtuu automaattisesti asiakkaan tulevaan osoitteeseen määrättynä aktivointipäivänä.*