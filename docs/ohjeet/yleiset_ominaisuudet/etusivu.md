---
sidebar_position: 1
---

# Etusivu

## Etusivun hakuehdot

Asiakkaita hallinnoidaan **Etusivulla**, jonka kautta voi hakea henkilöitä ja yrityksiä esimerkiksi **asiakasnumeron** tai **nimen** perusteella.
Kirjoittamalla esimerkiksi “Antti” hakukenttään ja klikkaamalla **Hae**-painiketta, saa näkyviin listauksen kaikista asiakkaista, joiden nimessä esiintyy “Antti”. Alla olevassa kuvassa näkyy esimerkinomainen hakutulos (huom. tiedot ovat kuvitteellisia, eivät oikeiden henkilöiden tietoja).

![Etusivu - Haku ](/img/ohjeet/esimerkkihaku.png)

Asiakasrekisteristä voi **hakea henkilöitä, yrityksiä tai yhteisöjä** esimerkiksi seuraavilla hakuehdoilla:
- **Asiakasnumero**
- **Yrityksen nimi**
- **Yrityksen Y-tunnus**
- **Sukunimen alku**
- **Sähköpostiosoite**
- **Puhelinnumerolla** (puhelinnumeron voi syöttää eri muodossa esim. +358 234567890 tai 023 4567890, ohjelma löytää numeron asiakkaan tiedoista riippumatta siitä, miten se on sinne kirjoitettu)
- Haluttu **Lasku-, Tilaus- ja Varausnumerolla**, jolloin ohjelma avaa suoraan halutun laskun, tilauksen tai ilmoitusvarauksen.
- Voi myös hakea koko nimellä esim: Virtanen Pekka.

Haun tuloslistassa näkyy useita asiakkaisiin liittyviä tietoja:
- **Asiakasnumero**
- **Nimi ja yritys**
- **Osoite**
- **Sähköposti ja puhelinnumero**

### Tilausmyyntiä koskevat tiedot

- Mikäli asiakkaalla on voimassa olevia tilauksia, ne näytetään **Nykyiset ja tulevat tilaukset** -sarakkeessa.
- Jos asiakas on tilauksessa maksajana, tilauksessa näkyy teksti **"maksajana"**.
- **Tulevat tilaukset**, jotka eivät ole vielä voimassa, näytetään alleviivattuina.
- Katkaistujen tilausten kohdalla näkyy **katkaisupäivä** punaisella.

![Nykyiset ja tulevat tilaukset](/img/ohjeet/tilaukset.png)
*Nykyiset ja tulevat tilaukset sekä poikkeukselliset tilaukset näkyvät Tilaukset-sarakkeessa.*

### Ilmoitusmyyntiä koskevat tiedot

![Omat tiedot](/img/ohjeet/ilmoitusmyyntihaku.png)
*Ilmoitusmyyntiä koskevat hakukentät*

Kun ilmoitusmyynti on käytössä, voit hakea: 
- Vain tiettyyn myyjään liitettyjä asiakkaita valitsemalla **Valitse myyjä** -valikosta haluamasi myyjän
- Tiettyjä ilmoitusvarauksia **varausnumerolla**

Asiakkaaseen yhdistetty myyjä näkyy hakutuloksessa **Myyjä** -sarakkeessa. Jos asiakkaaseen ei ole liitetty myyjää, sarake on tyhjä.

![Myyjä](/img/ohjeet/myyja.png)

### OmaPalvelu

Jos asiakkaalla on käytössään OmaPalvelu, viimeinen sarake näyttää käyttäjätunnukset ja viimeisen kirjautumisajan.

![OmaPalveluun kirjautumiset](/img/ohjeet/omapalvelu-kirjautuminen.png)
*Asiakasta hakemalla näet myös tiedon asiakkaan viimeisestä kirjautumisesta OmaPalveluun.*