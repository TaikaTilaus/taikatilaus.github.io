---
sidebar_position: 10
---

# Huomiot

## Huomiot yleisesti

![Huomiot](/img/ohjeet/huomiot.png)

**Huomiot**-välilehdellä näytetään toimenpiteet, jotka sovelluksen käyttäjän tulee tarkastaa ja kuitata.  
Oletuksena näkymässä näytetään **käsittelemättömät huomiot**, mutta aktivoimalla **Näytä kaikki** -kentän, saat näkyviin myös kuitatut huomiot.

Vasemman reunan päävalikossa näytetään käsittelemättömien huomioiden **lukumäärä**.

![Huomiot](/img/ohjeet/huomiot1.png)

## Yksittäisen huomion käsittely

Yksittäisen huomion **numeroa** klikkaamalla pääsee tarkastelemaan lisätietoja, lisäämään kommentteja ja kuittaamaan huomion käsitellyksi **Tallenna kuitatuksi** -painikkeella.

![Huomioesimerkki](/img/ohjeet/huomiot-esimerkki.png)
*Esimerkki vastaanotetusta huomiosta.*

Usein riittää pelkkä **käsitellyksi kuittaaminen** (esim. lehden lukija on muuttanut omia tietojaan), mutta joihinkin huomioihin voi liittyä erillisiä toimenpiteitä, kuten esimerkiksi tilaajalahjan toimittaminen uuden tilauksen yhteydessä.

Joskus asiakkaat voivat kirjoittaa esimerkiksi **osoitetietonsa virheellisesti**.  
Tällöin tieto täytyy **korjata manuaalisesti asiakaskortille**.  
Virheen huomaa vertaamalla uutta osoitetta vanhaan:  
muutokset asiakkaan tietoihin näytetään huomiossa muodossa  

> vanha tieto → uusi tieto

Esimerkiksi:

> 00440 > 004409 (mutta osoite on muuten ennallaan)

Tarkoittaa, että asiakas on vahingossa lisännyt postinumeroon yhden numeron liikaa, jolloin tieto pitää mennä korjaamaan asiakaskortille.

## Huomiot OmaPalvelua käytettäessä

Asiakastietojen tarkat **lokitiedot muutoksista** kerätään **OmaPalvelun** kautta.  
Jos OmaPalveluun kirjautunut käyttäjä muuttaa omia yhteystietojaan (sallittuja kenttiä), järjestelmä kirjaa lokille sekä **vanhan että uuden tiedon**.

Näistä muutoksista muodostuu uusi **Huomio**, joka tulee tarkastaa **TaikaTilaus-ohjelmassa** tilaajarekisterin käyttäjän toimesta.

Tällä menettelyllä estetään mahdolliset **turhat tai virheelliset muutokset** asiakastietoihin.