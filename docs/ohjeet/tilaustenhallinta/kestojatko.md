---
sidebar_position: 3
---

# Kestojatko

## Kestojatkon tekeminen

**Kestojatko**-välilehdellä voit jatkaa kestotilauksia uudelle tilauskaudelle.

![Kestojatko](/img/ohjeet/kestojatko.png)

Valitse **Lehti** ja kestojatkon **alku- ja loppupäivä**. Uuden kestojatkon **alkupäivä pitäisi olla sama kuin edellisen kestojatkon loppupäivä**. Muuten jotkin tilaukset saattavat jäädä välistä, eikä niitä jatketa.

![Kestojatko](/img/ohjeet/kestojatko1.png)
*Vanhan ja uuden kestojatkon loppu- ja alkupäivän tulisi olla sama.*

**Hae jatkettavat kestotilaukset** –painiketta painamalla saat näkyviin listauksen kestotilauksista, jotka ovat loppumassa antamallasi aikavälillä.

Listaus jakaantuu kahteen osaan:

- Jatkettavat kestotilaukset
- Kestotilaukset, joita ei jatketa (esim. kestotilaus on katkaistu)

Kestotilauksia jatkettaessa tarkistetaan lehtikohtaisesti (ei yksittäisen tilaustuotteen mukaisesti), onko voimassa olevaa uudempaa tilausta.

- jos löytyy uudempi tilaus, niin jatkamista ei tehdä
- jos ei löydy uudempaa tilausta, niin jatkaminen tehdään

Kestotilausten käsittelyyn pääset klikkaamalla **Siirry tilausten jatkamiseen** –painiketta

![Kestotilauksien jatkaminen](/img/ohjeet/kestojatko2.png)
*Lista jatkettavista kestotilauksista*

![Kestotilauksien jatkaminen](/img/ohjeet/kestojatko3.png)
*Lista ei-jatkettavista kestotilauksista*

Tilauksien jatkamisesta muodostuville laskuille voi lisätä halutun tekstin kirjoittamalla tai klikkaamalla **Näytä aikaisemmat tekstit** -painiketta ja **Valitse**-linkkiä halutun sisällön kohdalla.

![Kestotilauksien jatkaminen](/img/ohjeet/kestojatko4.png)
*Laskuille voi lisätä aikaisemmin käytettyjä tekstejä.*

![Kestotilauksien jatkaminen](/img/ohjeet/kestojatko5.png)
*Klikkaa Valitse haluamasi tekstin kohdalla liittääksesi se laskuille.*

Painamalla **Jatka kestotilaukset** -painiketta suoritat kestojatkon. Kestojatkon suorituksesta tulee tieto Kestojatko-välilehden etusivulle.

![Kestotilauksien jatkaminen](/img/ohjeet/kestojatko6.png)
*Suoritettu kestojatko näkyy välilehden etusivulla.*
