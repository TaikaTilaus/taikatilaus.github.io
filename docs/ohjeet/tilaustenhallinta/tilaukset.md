---
sidebar_position: 1
---

# Tilaus

## Tilaustiedot
Yksittäiseen asiakkaaseen liittyvät tilaukset näkyvät **Asiakastiedot**-näkymässä omassa kentässään. Yksittäistä tilausta klikkaamalla pääset muokkaamaan sen tietoja. Pääset tiettyyn tilaukseen myös suoraan etusivulta **hakemalla tilausnumeroa**.

![Asiakas - Tilaukset](/img/ohjeet/tilaukset1.png)

**Tilauksessa** voit muokata seuraavia tietoja:

- Tilaustietoja (esim. tilauksen Katkaisun syyn)
- Hinta- ja maksutietoja (tilaushetkellä kiinnitetyn tuotteen hinta)
- Laskutietoja
- Tilaaja- ja maksajatietoja
- Laskutuspyyntöjä, joiden kautta tilaus laskutetaan

![Tilauksen muokkaus](/img/ohjeet/tilaukset2.png)

### Tilaajan tietojen muuttaminen

### Maksajan tietojen muuttaminen

Jos tilauksella on eri maksaja kuin tilaaja, esim. lahjatilaus, voit lisätä tilaukselle maksajan:

- **Hae maksajaa** -painikkeesta: jos maksajalla on olemassa oleva asiakaskortti.
- **Lisää maksaja** -painikkeesta: jos maksajalla ei ole olemassa olevaa asiakaskorttia.

Jos tilauksella ei ole erillistä maksajaa, on tilaaja oletuksena maksajana.

![Maksajan muokkaus](/img/ohjeet/maksaja.png)

Jos maksaja vaihtuu, voit poistaa maksajan ja vaihtaa uuteen maksajaan tai jättää maksajan tyhjäksi, jos uusi maksaja on myös tilaaja.

#### Hae maksajaa

Hae maksaja joko asiakasnumerolla, yrityksellä, sukunimellä tai etunimellä. 

![Maksajan muokkaus](/img/ohjeet/maksaja2.png)

Valitse hakutuloksista haluamasi maksaja. Linkki on alleviivattu.

![Maksajan muokkaus](/img/ohjeet/maksaja3.png)

Valitsemasi asiakas on nyt tilauksella maksajana.

![Maksajan muokkaus](/img/ohjeet/maksaja4.png)

Voit muuttaa maksajan tietoja tai poistaa maksajan tilaukselta alla olevista painikkeista.

![Maksajan muokkaus](/img/ohjeet/maksaja5.png)

#### Lisää maksaja

Kun olet painanut **Lisää maksaja** -painiketta, avautuu asiakastieto lomake. Täytä maksajan yhteys- ja laskutustiedot.

Voit lisätä myös alennusprosentin ja määrittää menevätkö laskut maksajalle koontilaskuna.

![Maksajan muokkaus](/img/ohjeet/maksaja6.png)

Valitsemasi asiakas on nyt tilauksella maksajana.

![Maksajan muokkaus](/img/ohjeet/maksaja7.png)

Maksajan lisääminen luo maksajalle asiakaskortin. Näet maksajan asiakaskortilla tilauksen, johon lisäsit asiakkaan maksajaksi.

![Maksajan muokkaus](/img/ohjeet/maksaja8.png)

Voit muuttaa maksajan tietoja tai poistaa maksajan tilaukselta alla olevista painikkeista.

![Maksajan muokkaus](/img/ohjeet/maksaja5.png)

### Esimerkki tilauksen muuttamisesta

Asiakkaan **voimassa olevaa tilausta** voidaan tarvittaessa muuttaa
- Esim. asiakas on maksanut epähuomiossa laskun kahteen kertaan

Tilauksen **Tilaustiedot**–osiossa siirretään tilauksen alkuperäinen Loppuaika ylimääräisen maksuosuuden verran eteenpäin (esim. 1 kk Määräaikaistilauksen lasku maksettu kahteen kertaan, jolloin Loppuaikaa muutetaan 15.05.2024 -> 15.06.2024)

![Tilauksen muokkaus](/img/ohjeet/tilaus-jatko.png)

![Tilauksen muokkaus](/img/ohjeet/tilaus-jatko2.png)

Tilauksen alkuperäinen lasku on myös päivitettävä samalla kertaa
- Valitsemalla tilaukseen liittyvän laskun painamalla laskun numerosta

![Tilauksen muokkaus](/img/ohjeet/tilaus-jatko3.png)

- Lisäämällä laskun **Tuotteet**–osioon jatkettavan ajanjakson tuoterivi **Lisää tuote** –painikkeesta

![Tilauksen muokkaus](/img/ohjeet/tilaus-jatko4.png)

![Tilauksen muokkaus](/img/ohjeet/tilaus-jatko5.png)

*Valitse tilausta vastaava tuote tuotelistalta.*

![Tilauksen muokkaus](/img/ohjeet/tilaus-jatko6.png)

*Muokkaa tuoteriviä painamalla TuoteriviID:stä.*

![Tilauksen muokkaus](/img/ohjeet/tilaus-jatko7.png)

*Hae tuoteriville tilaustiedot painamalla **Hae tilaustiedot** -painikkeesta.*

![Tilauksen muokkaus](/img/ohjeet/tilaus-jatko8.png)

*Muokkaa aika vastaamaan lisättyä tilausjaksoa.*

- Tallentamalla muutokset ja

- Liittämällä asiakkaan maksama (tupla)suoritus **Myynnit ja suoritukset** -osiossa **Liitä suoritus** –painikkeen kautta

### Laskutuspyynnöt

Laskutuspyyntöjä pääsee 
- Muokkaamaan **Kynä**–ikonista
- Lisäämään **Lisää laskutuspyyntö** –painikkeesta

![Laskutuspyynnöt](/img/ohjeet/laskutuspyynto.png)

*Maksutuspyyntöjä voi lisätä ja olemassa olevia voi muokata.*

**Laskutuspyyntöä voi muokata vain ennen varsinaisen laskun luomista.** 

![Laskutuspyynnön muokkaus](/img/ohjeet/laskutuspyynto-muokkaus.png)

*Laskutuspyynnön muokkauslomake.*

Voit muokata:
- **Päivämäärää** milloin pyynnön saa luoda laskuksi
- **Hintaa** (verollinen ja veroton)
- **Määrää** (sama kuin tilauksessa olevien lehtien määrä) 
- **Alennusprosenttia**

![Laskutuspyynnön muokkaus - Lisätiedot](/img/ohjeet/laskupyynto-tekstit.png)

*Voit valita laskulle tulevat tuotetekstit.*

**Lisätiedot tuoteriville** –kentässä voit lisätä asiakkaan laskulle halutun tekstin tuoterivin kohdalle
- Ne voidaan myös tallentaa **Lisää vakiotekstiksi** –painikkeesta ja käyttää jatkossakin
- Voit käyttää aikaisemmin käytettyjä laskutekstejä painamalla **Tuoterivin vakiotekstit** –painikkeesta ja valitsemalla haluamasi tekstin. Teksti kopioituu tekstikenttään, jossa sitä voi tarvittaessa vielä muokata.

Laskutuspyynnöstä voi luoda asiakkaalle laskun heti painamalla **Tee laskutuspyynnöstä lasku** –painiketta.

Laskutuspyynnön voi myös poistaa Poista-painiketta painamalla.

## Alapalkin toiminnot

![Tilauksen tiedot -alapalkki](/img/ohjeet/tilaukset3.png)
*Tilaustietojen alapalkista voi nappeja painamalla suorittaa eri toimintoja.*

### Tilausvahvistus

**Tilausvahvistus**-painikkeesta voi lähettää asiakkaalle tilausvahvistuksen kirjeellä tai sähköpostitse. Voit myös esikatsella tilausvahvistuksen. Tilausvahvistuksen teksti määritellään <a href="/docs/asetukset#viestipohjat">oletusasetuksien Viestipohjat-väilehdeltä</a>.

![Tilausvahvistus](/img/ohjeet/tilausvahvistus.png)

### Maksamattoman tilauksen katkaisu

Asiakkaan **voimassa oleva tilaus**, jota ei ole maksettu, voidaan tarvittaessa katkaista ja muodostaa uusi lasku jo toimitetuista lehdistä.

Tilaustietojen alaosasta löytyvää **Maksamattoman tilauksen katkaisu**–painiketta painamalla pääset tilauksen katkaisukäsittelyyn.

![Tilaustiedot](/img/ohjeet/maksamaton.png)

Lomakkeelle täytetään
- Katkaisutiedot - **Katkaisupäivä ja Katkaisun syy**
- **Avoimet Laskut** –listauksesta aktivoidaan tilaukseen liittyvät maksamattomat laskut käsittelyyn
- Aktivoimalla **Luo lasku toimitetuista tuotteista** -kentän, ohjelma luo laskun jo toimitetuista lehdistä
- Tarvittaessa voit muokata **Tuote** ja **Lisätiedot** ja **Laskun viesti** –kenttien oletustekstejä.

**Suorita katkaisun käsittelytoimet** –painikkeesta suoritetaan varsinaiset toimenpiteet
- Tilaus katkaistaan
- Alkuperäinen avoin lasku Hyvitetään
- Uusi lasku muodostetaan

![Katkaisukäsittely](/img/ohjeet/katkaisutoimet.png)

Lehden katkaisun yhteydessä **tulee samalla muuttaa tilauksen Loppupäivä samaksi kuin Katkaisupäivä**.
Tällöin vältytään tilanteelta, jossa Kestojatkon ajossa toinen voimassaoleva tilaus ei uusiutuisikaan.

### Maksetun tilauksen katkaisu

Kun maksettu tilaus katkaistaan, voidaan maksettu summa siirtää asiakkaalle saldoksi tai voidaan tehdä tiliöinti asiakkaalle palautuvasta rahasta tilauksen laskulle (**HUOM!** TaikaTilauksen kautta **ei liiku rahaa**! Palautus asiakkaan tilille pitää tehdä taloushallinnon kautta!). **HUOM! ETTÄ RAHANPALAUTUS TILIÖITYY OIKEIN, PITÄÄ RAHANPALAUTUKSET KÄSITELLÄ NIIHIN LIITTYVÄLLÄ [RAPORTILLA.](https://support.taikatilaus.fi/docs/ohjeet/yleiset_ominaisuudet/saldo#maksun-palautukset)**

**Saldoa** kertyy asiakkaalle esimerkiksi siinä tapauksessa, että asiakas on **maksanut** jonkun tilauksen, mutta haluaa sittenkin **vaihtaa** sen toiseen tilaustuotteeseen. Kun tilaus katkaistaan, tulee asiakkaalle hyvityksenä tilauksen **saamattomista lehdistä** tietty euromäärä. Tämä määrä siirtyy asiakkaan saldoon, jota voidaan käytettää tulevien laskujen maksamiseen.

Maksetun tilauksen katkaisu tehdään painamalla **Maksetun tilauksen katkaisu** -painiketta. Lomakkeelle lisätään katkaisupäivä ja -syy. **Ohjelma laskee automaattisesti hyvitettävän saldon/rahasumman määrän**. Tarvittaessa voit muokata Viesti asiakkaalle ja Sisäinen info -kenttien tekstejä.

Jos haluat palauttaa takaisin maksettavan summan **saldoksi**, paina **Katkaise tilaus ja tiliöi summa asiakkaalle saldoksi tilille [saldotili]** -painiketta.

![Tilaustiedot - Maksetun tilauksen katkaisu](/img/ohjeet/saldo-lis4.png)

Jos haluat palauttaa takaisin maksettavan summan asiakkaalle, paina **Katkaise tilaus ja tee palautuslasku tiliöimällä summa tilille [palautustili] asiakkaalle palautettavaksi** -painiketta. **HUOM!** Tämä **ei** tee itse palautusta! Palautus **pitää tehdä taloushallinnon kautta**! Tiliöinti tehdään kirjanpidon raportteja varten!

**HUOM! ETTÄ RAHANPALAUTUS TILIÖITYY OIKEIN, PITÄÄ RAHANPALAUTUKSET KÄSITELLÄ NIIHIN LIITTYVÄLLÄ [RAPORTILLA.](https://support.taikatilaus.fi/docs/ohjeet/yleiset_ominaisuudet/saldo#maksun-palautukset)**

![Tilauksen tiedot - Maksetun tilauksen katkaisutoimet](/img/ohjeet/maksettutilaus-katkaisu.png)
*Maksetun tilauksen katkaisutoimet.*

Voit palauttaa asiakkaalle suuremman summan saldoon/rahana aktivoimalla **Salli suurempi summa** -kentän ja kirjaamalla palautettavan summan **Palautettava summa** -kenttään.

#### Katkaisun jälkeinen näkymä

**Katkaisun jälkeen saldo tulee asiakkaan tietoihin näkyviin**. Saldoa käytetään automaattisesti seuraavan laskun maksamiseen.

![Asiakaskortti - Laskutiedot](/img/ohjeet/saldo4.png)
*Saldo näkyy asiakaskortilla laskutustietojen alla.*

Saldon palautus näkyy alkuperäisen laskun tiliöinneillä seuraavasti:

![Asiakaskortti - Laskutiedot](/img/ohjeet/saldo-palautus6.png)

Jos valitsit rahapalautuksen, muodostetaan uusi hyvityslasku, joka tiliöi rahanpalautuksen asetuksissa määritetylle tilille.

![Asiakaskortti - Laskutiedot](/img/ohjeet/saldo-palautus4.png)
*Tilauksen laskuihin muodostuu palatuksesta lasku*

![Asiakaskortti - Laskutiedot](/img/ohjeet/saldo-palautus5.png)
*Palautuslasku*

### Hyvitä tilausjaksoa

![Tilauksen tiedot](/img/ohjeet/hyvita-tilaus.png)

**Hyvitä tilausjaksoa** -toiminnolla voit muuttaa tilauksen loppupäivämäärää ja lisätä asiakkaan seuraavalle laskulle merkinnän hyvityksestä.

Toimintoa käytetään esimerkiksi silloin, kun asiakas ei ole saanut lehteä, ja tilaus halutaan hyvittää pidentämällä sen kestoa puuttuneen lehden verran. 

**Huom!** Saattaa olla, että sinun täytyy poistua tilaukselta ja palata sille uudelleen, jotta muutettu tilausaika päivittyy näkymään oikein.

![Tilauksen tiedot](/img/ohjeet/hyvita-tilaus2.png)

Tieto hyvityksestä tulee automaattisesti näkyviin tilauksen tietoihin.

![Tilauksen tiedot](/img/ohjeet/hyvita-tilaus3.png)

Asiakas näkee tiedon hyvityksestä seuraavassa laskussaan.

Jos tilaus on jo kokonaan maksettu, hyvitystieto siirtyy seuraavan tilauskauden ensimmäiseen laskuun.

Teksti siirtyy automaattisesti kestojatkoissa tilauksen mukana. Kun teksti on kerran lisätty laskulle, se poistuu automaattisesti.

![Tilauksen tiedot](/img/ohjeet/hyvita-tilaus4.png)

### Jatka tilausjaksoa

Yksittäistä tilausta voi jatkaa vastaavilla tiedoilla **Jatka tilausta** -painikkeesta. Tilauksen jatkaminen luo uuden tilauksen tämän tilauksen perään ja tekee laskutuspyynnöt. Jatkettava tilaus voi olla kesto- tai määräaikainen. Laskutuspyynnöstä voi tehdä tilauslaskun heti ja lähettää se maksajalle.

![Asiakaskortti - Laskutiedot](/img/ohjeet/jatka.png)

### Poista tilaus

Yksittäisen tilauksen voi myös poistaa **Poista tilaus** -painikkeella.

![Asiakaskortti - Laskutiedot](/img/ohjeet/poista.png)