---
sidebar_position: 1
---

# Tervetuloa

Tervetuloa **TaikaTilaus -tukisivustolle**.

Tältä sivustolta löydät ohjeet TaikaTilaus -ohjelmiston käyttöön, sekä uusimmat tuoteuutiset, uutiskirjearkiston, ja webinaaritallenteet.

## Yleistä tietoa ohjeista

![Tukisivun etusivu](/img/ohjeet/tukiportaali.png)

Ohjesivulta löydät **yksityiskohtaiset ohjeet** kaikista TaikaTilaus-palvelun ominaisuuksista. Yrityksesi tilauksesta riippuen TaikaTilaus-palvelu sisältää **tilausten ja/tai ilmoitusten hallinnan** palvelut, ja täten ohjeet on jaettu näiden kategorioiden mukaan. Lisäksi löydät yleispätevät ohjeet palveluiden jaetuista ominaisuuksista, kuten <a href="/docs/ohjeet/yleiset_ominaisuudet/raportit">**raporteista**</a>, riippumatta siitä, kumpaa niistä käytät. Jos käytössäsi on lisäpalveluita, kuten <a href="/docs/ohjeet/omapalvelu">**OmaPalvelu**</a>, myös niiden käyttöön löydät ohjeet täältä. Jos olet **kiireessä**, voit kurkata <a href="/docs/category/pikaohjeet">**Pikaohjeita**</a>, jotka opastavat yleisten kysymysten ratkaisussa. Kirjallisia vastauksia yleisiin kysymyksiin löytyy <a href="/docs/category/faq">**FAQ-välilehdestä**</a>. Jos olet visuaalisempi oppija, voit myös katsoa, löytyykö kysymykseesi vastausta <a href="/docs/ohjevideot">**Ohjevideoista**</a>. 

Huomioithan, että kaikki tämän palvelun toiminnot ovat **asiakaskohtaisesti asetuksista käyttöönotettavissa**. Palvelun näytöt muokkautuvat käyttöönotettujen palveluiden mukaan. Näissä ohjeissa esitetyt **mallikuvat voivat siis poiketa omasta näkymästäsi**. Jos näin on, jätä vain mallikuvien ylimääräiset kentät huomiotta, ellet tiedä, että kyseinen toiminto pitäisi olla sinulla käytössä.

**Kiitos, että olet valinnut TaikaTilauksen!** Toivomme, että löydät etsimäsi.

## Testaa uusia toimintoja demojärjestelmässä

TaikaTilaus-käyttäjät voivat nyt siirtyä TaikaNakka-**demo/testisivustolle** suoraan omalta TaikaTilaus-sivustoltaan **Omat tiedot** -valikon kautta.

![Omat tiedot](/img/ohjeet/kayttajantiedot.png)

Testisivustolla jokaiselle käyttäjälle luodaan automaattisesti **satunnainen käyttäjätunnus**, joka on **voimassa seuraavaan TaikaNakan alustukseen asti** (päivittäin klo 05:00). Satunnaistaminen estää käyttäjiä tunnistamasta toisiaan testisivustolla.

TaikaTilaus kehittyy jatkuvasti, ja testisivustolla **pääsee kokeilemaan uusia ominaisuuksia ennen niiden käyttöönottoa**. Myös uusien käyttäjien koulutus on turvallisempaa testisivustolla.

Esimerkiksi [saldojen käsittely](/docs/ohjeet/yleiset_ominaisuudet/saldo) on yksi toiminnallisuus, jota kannattaa testata TaikaNakassa.

**Hallinta**-valikon toiminnot, jotka normaalisti vaativat koodivarmistuksen, eivät tarvitse sitä TaikaNakassa, koska testidatassa ei ole oikeita käyttäjätietoja.

TaikaNakkaan on lisätty **tarkoituksellisesti "virheitä"**, jotta esimerkiksi liikamaksujen ja kohdistusten käsittelyä voi harjoitella paremmin. 

TaikaNakka tarjoaa turvallisen ympäristön testata uusia toimintoja ja kehittää käyttöosaamista.