---
sidebar_position: 4
---

# Käyttöönotto

### Voiko Tilaushallinnan ja Ilmoitusmyynnin ottaa käyttöön eri aikaan vai pitääkö tehdä samanaikaisesti?

Kyllä voi. Eri toimintoalueita voidaan aktivoida asetuksista ilman erillisiä ohjelmistoasennuksia/-päivityksiä.

### Siirtyvätkö myös ei-ostaneiden tiedot uuteen järjestelmään? Näissä on kontakteja, mutta ei vielä ostoja.

Kaikki kontaktit siirtyvät, mutta näistä sovitaan erikseen miltä ajalta tarpeettomat poistetaan näkyvistä (GDPR vaatimukset huomioiden).

### Säilyvätkö vanhaan järjestelmään jo tallennetut ilmoitusvaraukset ja numerot, sekä asiakas- ja laskunumerot?

Numeroinnit voidaan säilyttää samoina tai luoda uudet numerosarjat, jotka erottavat vanhassa/uudessa järjestelmässä luodut toisistaan esim. raporteilla.

### Siirtyvätkö ilmoituspuolelta hinnastot, ilmoitusosastot, lajit yms. sellaisinaan TaikaTilaukseen?

Siirtyvät, mutta palveluun luodaan niitä varten uudet Tuotekortit, joita jatkossa käytetään.

### Mitä siirroissa tapahtuu jakelurekistereille (siirtyvätkö vanhat, käytetäänkö uusia)?

Jakeluaineistoissa käytetään aina uusinta katurekisteriä, joka käyttöönoton yhteydessä pyydetään Postilta.

### Mitä toimintoja TaikaTilauksessa on automatisoitavissa?

Yleisimmin automatisoidut toiminnot ovat kestotilausten jatkaminen, laskujen ja maksuhuomautusten luonti ja lähetys, sekä postitusaineistojen luonti ja lähetys. Automatisointien yksityiskohdat sovitaan käyttöönoton yhteydessä.

### Miten integraatio/tunnistautuminen (nykyinen) muihin palveluihin toimii?

Tunnistautuminen riippuu käytössä olevasta rajapinnasta ja sovitaan aina vastapuolen järjestelmän ylläpitäjien kanssa. Palveluiden integrointi on järjestelmäriippumaton.

### Pystyykö Digipalvelun siirtämään TaikaTilaukseen (saako vanhat arkistolehdetkin siirrettyä)?

Digipalvelu on mahdollista siirtää, joskaan ei kovin yleistä. Tarvittaessa voidaan siirtää myös vanhat arkistolehdet (.pdf), mutta niiden tarkempi hinta ja muut yksityiskohdat sovitaan käyttöönoton yhteydessä.

### Olisiko kahden vuoden ajalta hyvä aika siirtää tiedot vanhasta järjestelmästä?

Siirrämme ensin kaikki tiedot, jonka jälkeen sovitaan miltä ajalta piilotetaan turhat pois näkyvistä. Tässä vaiheessa otetaan huomioon GDPR- ja kirjanpitolaki -säädökset.

### Maksaako aineistojen siirto enemmän, jos siirrettävää aineistoa on enemmän tai teettää työtä enemmän?

Ei maksa.