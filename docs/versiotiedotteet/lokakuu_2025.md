---
sidebar_position: 2
description: Uudistuksia TaikaTilaus-tuotteeseen 1.10.-31.10.2025 välisenä aikana
image: /img/social.png
keywords: [versiotiedote]
---

# Lokakuu 2025

Uudistuksia TaikaTilaus-tuotteeseen 1.10.-31.10.2025 välisenä aikana.

> Kysy tarkemmin yksittäisten toiminnallisuuksien käyttöönotosta [tuestamme](https://taikatilaus.freshdesk.com/).

## Poliittinen mainonta

Ilmoitusvarauksille on lisätty uusi **Poliittinen mainos** -kenttä. Kentän avulla varaus voidaan merkitä poliittiseksi mainokseksi EU:n asetuksen **(EU) 2024/900 – Poliittisen mainonnan avoimuus ja kohdentaminen** mukaisesti.  

Myöhemmin julkaistaan myös **raportti**, josta näet kaikki poliittisiksi mainoksiksi merkityt ilmoitusvaraukset ja niiden tiedot. Voit lukea lisää asetuksesta **[täältä](https://www.taikatilaus.fi/blog/ttpa-asetus)**.

![Ilmoitusvaraus](/img/versiotiedotteet/poliittinen-mainos.png)

## Markkinointikiellot

### OmaPalvelussa voi hallita viestintävalintoja

OmaPalveluun on lisätty uusi **Viestintävalinnat**-toiminto, jonka kautta tilaajat voivat itse määrittää, missä kanavissa he haluavat vastaanottaa markkinointiviestintää. Valinnat koskevat sähköpostia, puhelinta, tekstiviestejä ja kirjepostia.

Toiminto otetaan käyttöön **Asetukset > OmaPalvelu** -välisivulta.

![OmaPalvelu](/img/omapalvelu/viestintavalinnat.png)

### Tekstiviestimarkkinointi

Asetuksiin on lisätty uusi **tekstiviestimarkkinointi**-lupa.  

Luvan voi asettaa asiakkaalle kolmeen eri tilaan:  
- **Sallittu**  
- **Kielletty**  
- **Ei tiedossa**

Tiedon avulla voidaan hallita, saako asiakas vastaanottaa markkinointiviestejä tekstiviestitse.  

**Haut**-välilehdellä voit hakea asiakkaita, joilla tekstiviestimarkkinointi on **sallittu** tai **kielletty**.

![Asiakaskortti](/img/versiotiedotteet/tekstiviesti.png)

![Haut](/img/versiotiedotteet/haut-tekstiviesti.png)

### Markkinointikieltojen haut

**Haut**-välilehdelle on lisätty uusi ominaisuus, jonka avulla markkinointikieltohakuja on laajennettu.  
Voit nyt hakea asiakkaita, joilla seuraavat markkinointiluvat on **sallittu** tai **kielletty**:

- **Sähköpostimarkkinointi**
- **Puhelinmarkkinointi**
- **Kirjemarkkinointi**
- **Tekstiviestimarkkinointi**

Valinnalla **Asetus annettu** voidaan rajata haku koskemaan vain niitä asiakkaita, joiden asiakaskortilla markkinointilupa on **erikseen asetettu** (sallittu tai kielletty) – ei siis tyhjiä tai *ei tiedossa* -valintoja. 

Jos mitään valintaa ei ole tehty (ei kieltoa tai sallimista), markkinointi tulkitaan usein sallituksi, mikä ei kuitenkaan ole **GDPR:n mukaista**. Tämä valinta varmistaa, että haku kohdistuu vain niihin asiakkaisiin, joiden markkinointiasetus on tietoisesti määritetty.

![Haut](/img/versiotiedotteet/haut-markkinointi.png)

## Tilauslaji

Tilaustuotteille voi nyt määrittää tilauslajin (esim. *vapaakappale, näytekappale*). Tiedon tarkoitus on informatiivinen – se ei näy tilaajalle, mutta sitä voidaan hyödyntää esimerkiksi raporteilla ja rajapinnoissa.

![Tilaustuotteen asetukset](/img/versiotiedotteet/tilauslaji.png)

## Käyntiosoite

Asiakaskortille on lisätty mahdollisuus tallentaa **käyntiosoite**. Käyntiosoite ei vaikuta postituksiin, vaan sitä käytetään esimerkiksi ilmoitusasiakkaan toimiston osoitteena, jos asiakkaan kanssa tavataan paikan päällä.

Kentät ovat **valinnaisia**, ja ne voidaan ottaa käyttöön pyynnöstä TaikaTilaus-tuen toimesta.

![Asiakaskortin yhteystiedot](/img/versiotiedotteet/kayntiosoite.png)


